<?xml version="1.0" encoding="UTF-8"?>
<?xml-model href="http://www.stoa.org/epidoc/schema/8.22/tei-epidoc.rng" schematypens="http://relaxng.org/ns/structure/1.0"?>
<?xml-model href="http://www.stoa.org/epidoc/schema/8.22/tei-epidoc.rng" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="work" n="Ach.">Acharnians</title>
                <title type="sub">Machine readable text</title>
                <author n="Aristoph.">Aristophanes</author>
                <editor role="editor" n="OCT">F.W. Hall and W.M. Geldart</editor>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                    <name/>
                </respStmt>
                <funder n="org:AnnCPB">The Annenberg CPB/Project</funder>
            </titleStmt>
            <extent>About 145Kb</extent>
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            <sourceDesc>
                <biblStruct>
                    <monogr>
                        <author>Aristophanes</author>
                        <title>Aristophanes Comoediae, ed. F.W. Hall and W.M. Geldart, vol.
                            2</title>
                        <editor role="editor">F.W. Hall and W.M. Geldart</editor>
                        <imprint>
                            <pubPlace>Oxford</pubPlace>
                            <publisher>Clarendon Press, Oxford</publisher>
                            <date>1907</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <refsDecl n="CTS">
                <cRefPattern n="line" matchPattern="(\\w+)"
                    replacementPattern="#xpath(/tei:TEI/tei:text/tei:body//tei:l[@n=\'$1\'])">
                    <p>This pointer pattern extracts line.</p>
                </cRefPattern>
            </refsDecl>
        </encodingDesc>
        <profileDesc>
            <langUsage>
                <language ident="grc">Ancient Greek</language>
            </langUsage>
        </profileDesc>
        <revisionDesc>
            <change who="Aurélien Berra" when="2018-05-12">Convert to TEI P5 and EpiDoc. Test full
                compliance with CapiTainS CTS via HookTest and revise file: harmonise language
                @ident to grc and lat, de-duplicate lines where needed adding letters to numbers in
                @n, fix Latin content in some bibl tags erroneously in Greek, update EpiDoc schema
                metadata.</change>
            <change><date>1988</date><label>tagging</label><name>EM, Scott Ettinger and Roger
                    Travis</name>Text scanned at U. Chicago in 1988. Basic SGML tagging by Lowell
                Bowditch</change>
            <change><date>8/92</date><label>ed.</label><name>Bill Merrill</name>Refined
                tagging</change>
            <change><date>23-Dec-99</date><label>Markup</label><name>Anne Mahoney</name> $Log:
                aristoph.ach_gk.xml,v $ Revision 1.1 2013-09-13 11:17:28 balmas01 moving Greg's
                work-in-progress on CTS-izing greco-roman collection texts to a Work directory
                Revision 1.4 2013-06-13 12:41:19 gcrane tagging now should be compatible with CTS
                Revision 1.3 2011-09-07 13:51:34 rsingh04 adding rend=displayNum to lb tags Revision
                1.2 2011-01-13 03:38:23 gcrane more refinements making these files SDL compatible
                Revision 1.1 2010-12-25 20:14:23 gcrane base file -- main difference is that this
                uses LB milestones rather than L tags Revision 1.3 2010/06/22 16:50:43 gcrane
                *)euripi/dhs was misspelled as *euripi/dhs Revision 1.2 2010/06/21 16:42:23 gcrane
                small fixes to Greek errors -- mainly accent issues with the speaker names Revision
                1.1 2009/10/08 19:12:07 rsingh04 began reorganizing texts module by collection.
                created separate work directory in texts module to keep hopper files separate from
                in progress files Revision 1.2 2005/08/01 15:50:23 packel removed stray item tags
                Revision 1.1 2005/07/25 14:27:59 packel Converted to XML Revision 1.10 2004/04/21
                20:51:04 mimno added card 1s Revision 1.9 2003/07/01 22:14:34 yorkc Updated texts to
                TEI P4 and Perseus P4 extensions; minor cleanup (esp. character encodings and
                typos.) Revision 1.8 2000/03/06 20:10:31 amahoney remove spurious headers, which
                mess up short toc Revision 1.7 2000/03/04 20:33:53 dasmith Added separate funder
                entity to TEI header. Revision 1.6 2000/02/17 17:49:05 amahoney use n on the one sp
                interrupted by a card break Revision 1.5 2000/02/04 20:06:40 amahoney fix author --
                not Sophocles! Revision 1.4 1999/12/23 19:44:13 amahoney convert to P3</change>
        </revisionDesc>
    </teiHeader>
    <text>
        <body>
            <div type="edition" xml:lang="grc" n="urn:cts:greekLit:tlg0019.tlg001.perseus-grc1">
                <div type="textpart" subtype="Prologue">
                    <milestone ed="p" n="1" unit="card"/>
                    <sp>
                        <speaker>Δικαιόπολις</speaker>
                        <l n="1">ὅσα δὴ δέδηγμαι τὴν ἐμαυτοῦ καρδίαν,</l>
                        <l n="2">ἥσθην δὲ βαιά, πάνυ δὲ βαιά, τέτταρα·</l>
                        <l n="3">ἃ δʼ ὠδυνήθην, ψαμμακοσιογάργαρα.</l>
                        <l n="4">φέρʼ ἴδω, τί δʼ ἥσθην ἄξιον χαιρηδόνος;</l>
                        <l n="5">ἐγᾦδʼ ἐφʼ ᾧ γε τὸ κέαρ ηὐφράνθην ἰδών,</l>
                        <l n="6">τοῖς πέντε ταλάντοις οἷς Κλέων ἐξήμεσεν.</l>
                        <l n="7">ταῦθʼ ὡς ἐγανώθην, καὶ φιλῶ τοὺς ἱππέας</l>
                        <l n="8">διὰ τοῦτο τοὔργον· ἄξιον γὰρ Ἑλλάδι.</l>
                        <l n="9">ἀλλʼ ὠδυνήθην ἕτερον αὖ τραγῳδικόν,</l>
                        <l n="10">ὅτε δὴ ʼκεχήνη προσδοκῶν τὸν Αἰσχύλον,</l>
                        <l n="11">ὁ δʼ ἀνεῖπεν, εἴσαγʼ ὦ Θέογνι τὸν χορόν.</l>
                        <l n="12">πῶς τοῦτʼ ἔσεισέ μου δοκεῖς τὴν καρδίαν;</l>
                        <l n="13">ἀλλʼ ἕτερον ἥσθην, ἡνίκʼ ἐπὶ Μόσχῳ ποτὲ</l>
                        <l n="14">Δεξίθεος εἰσῆλθʼ ᾀσόμενος Βοιώτιον.</l>
                        <l n="15">τῆτες δʼ ἀπέθανον καὶ διεστράφην ἰδών,</l>
                        <l n="16">ὅτε δὴ παρέκυψε Χαῖρις ἐπὶ τὸν ὄρθιον.</l>
                        <l n="17">ἀλλʼ οὐδεπώποτʼ ἐξ ὅτου ʼγὼ ῥύπτομαι</l>
                        <l n="18">οὕτως ἐδήχθην ὑπὸ κονίας τὰς ὀφρῦς</l>
                        <l n="19">ὡς νῦν, ὁπότʼ οὔσης κυρίας ἐκκλησίας</l>
                        <l n="20">ἑωθινῆς ἔρημος ἡ πνὺξ αὑτηί,</l>
                        <l n="21">οἱ δʼ ἐν ἀγορᾷ λαλοῦσι κἄνω καὶ κάτω</l>
                        <l n="22">τὸ σχοινίον φεύγουσι τὸ μεμιλτωμένον.</l>
                        <l n="23">οὐδʼ οἱ πρυτάνεις ἥκουσιν, ἀλλʼ ἀωρίαν</l>
                        <l n="24">ἥκοντες, εἶτα δʼ ὠστιοῦνται πῶς δοκεῖς</l>
                        <l n="25">ἐλθόντες ἀλλήλοισι περὶ πρώτου ξύλου,</l>
                        <l n="26">ἁθρόοι καταρρέοντες· εἰρήνη δʼ ὅπως</l>
                        <l n="27">ἔσται προτιμῶσʼ οὐδέν· ὦ πόλις πόλις.</l>
                        <l n="28">ἐγὼ δʼ ἀεὶ πρώτιστος εἰς ἐκκλησίαν</l>
                        <l n="29">νοστῶν κάθημαι· κᾆτʼ ἐπειδὰν ὦ μόνος,</l>
                        <l n="30">στένω κέχηνα σκορδινῶμαι πέρδομαι,</l>
                        <l n="31">ἀπορῶ γράφω παρατίλλομαι λογίζομαι,</l>
                        <l n="32">ἀποβλέπων ἐς τὸν ἀγρὸν εἰρήνης ἐρῶν,</l>
                        <l n="33">στυγῶν μὲν ἄστυ τὸν δʼ ἐμὸν δῆμον ποθῶν,</l>
                        <l n="34">ὃς οὐδεπώποτʼ εἶπεν, ἄνθρακας πρίω,</l>
                        <l n="35">οὐκ ὄξος οὐκ ἔλαιον, οὐδʼ ᾔδει <q>πρίω,</q>
                        </l>
                        <l n="36">ἀλλʼ αὐτὸς ἔφερε πάντα χὠ πρίων ἀπῆν.</l>
                        <l n="37">νῦν οὖν ἀτεχνῶς ἥκω παρεσκευασμένος</l>
                        <l n="38">βοᾶν ὑποκρούειν λοιδορεῖν τοὺς ῥήτορας,</l>
                        <l n="39">ἐάν τις ἄλλο πλὴν περὶ εἰρήνης λέγῃ.</l>
                        <l n="40">ἀλλʼ οἱ πρυτάνεις γὰρ οὑτοιὶ μεσημβρινοί.</l>
                        <l n="41">οὐκ ἠγόρευον; τοῦτʼ ἐκεῖνʼ οὑγὼ ʼλεγον·</l>
                        <l n="42">ἐς τὴν προεδρίαν πᾶς ἀνὴρ ὠστίζεται.</l>
                        <milestone ed="p" n="43" unit="card"/>
                    </sp>
                    <sp>
                        <speaker>Κῆρυξ</speaker>
                        <l n="43">πάριτʼ ἐς τὸ πρόσθεν,</l>
                        <l n="44">πάριθʼ, ὡς ἂν ἐντὸς ἦτε τοῦ καθάρματος.</l>
                    </sp>
                    <sp>
                        <speaker>Ἀμφίθεος</speaker>
                        <l n="45">ἤδη τις εἶπε;</l>
                    </sp>
                    <sp>
                        <speaker>Κῆρυξ</speaker>
                        <l n="45">τίς ἀγορεύειν βούλεται;</l>
                    </sp>
                    <sp>
                        <speaker>Ἀμφίθεος</speaker>
                        <l n="45">ἐγώ.</l>
                    </sp>
                    <sp>
                        <speaker>Κῆρυξ</speaker>
                        <l n="46">τίς ὤν;</l>
                    </sp>
                    <sp>
                        <speaker>Ἀμφίθεος</speaker>
                        <l n="46">Ἀμφίθεος.</l>
                    </sp>
                    <sp>
                        <speaker>Κῆρυξ</speaker>
                        <l n="46">οὐκ ἄνθρωπος;</l>
                    </sp>
                    <sp>
                        <speaker>Ἀμφίθεος</speaker>
                        <l n="46">οὔ,</l>
                        <l n="47">ἀλλʼ ἀθάνατος. ὁ γὰρ Ἀμφίθεος Δήμητρος ἦν</l>
                        <l n="48">καὶ Τριπτολέμου· τούτου δὲ Κελεὸς γίγνεται·</l>
                        <l n="49">γαμεῖ δὲ Κελεὸς Φαιναρέτην τήθην ἐμήν,</l>
                        <l n="50">ἐξ ἧς Λυκῖνος ἐγένεʼ· ἐκ τούτου δʼ ἐγὼ</l>
                        <l n="51">ἀθάνατός εἰμʼ· ἐμοὶ δʼ ἐπέτρεψαν οἱ θεοὶ</l>
                        <l n="52">σπονδὰς ποιεῖσθαι πρὸς Λακεδαιμονίους μόνῳ.</l>
                        <l n="53">ἀλλʼ ἀθάνατος ὢν ὦνδρες ἐφόδιʼ οὐκ ἔχω·</l>
                        <l n="54">οὐ γὰρ διδόασιν οἱ πρυτάνεις.</l>
                    </sp>
                    <sp>
                        <speaker>Κῆρυξ</speaker>
                        <l n="54">οἱ τοξόται.</l>
                    </sp>
                    <sp>
                        <speaker>Ἀμφίθεος</speaker>
                        <l n="55">ὦ Τριπτόλεμε καὶ Κελεὲ περιόψεσθέ με;</l>
                    </sp>
                    <sp>
                        <speaker>Δικαιόπολις</speaker>
                        <l n="56">ὦνδρες πρυτάνεις ἀδικεῖτε τὴν ἐκκλησίαν</l>
                        <l n="57">τὸν ἄνδρʼ ἀπάγοντες, ὅστις ἡμῖν ἤθελε</l>
                        <l n="58">σπονδὰς ποιεῖσθαι καὶ κρεμάσαι τὰς ἀσπίδας.</l>
                    </sp>
                    <sp>
                        <speaker>Κῆρυξ</speaker>
                        <l n="59">κάθησο, σῖγα.</l>
                    </sp>
                    <sp>
                        <speaker>Δικαιόπολις</speaker>
                        <l n="59">μὰ τὸν Ἀπόλλω ʼγὼ μὲν οὔ,</l>
                        <l n="60">ἢν μὴ περὶ εἰρήνης γε πρυτανεύσητέ μοι.</l>
                    </sp>
                    <sp>
                        <speaker>Κῆρυξ</speaker>
                        <l n="61">οἱ πρέσβεις οἱ παρὰ βασιλέως.</l>
                    </sp>
                    <sp>
                        <speaker>Δικαιόπολις</speaker>
                        <l n="62">ποίου βασιλέως; ἄχθομαι ʼγὼ πρέσβεσιν</l>
                        <l n="63">καὶ τοῖς ταὧσι τοῖς τʼ ἀλαζονεύμασιν.</l>
                    </sp>
                    <sp>
                        <speaker>Κῆρυξ</speaker>
                        <l n="64">σίγα.</l>
                    </sp>
                    <sp>
                        <speaker>Δικαιόπολις</speaker>
                        <l n="64">βαβαιάξ. ὦκβάτανα τοῦ σχήματος.</l>
                        <milestone ed="p" n="65" unit="card"/>
                    </sp>
                    <sp>
                        <speaker>Πρέσβυς</speaker>
                        <l n="65">ἐπέμψαθʼ ἡμᾶς ὡς βασιλέα τὸν μέγαν</l>
                        <l n="66">μισθὸν φέροντας δύο δραχμὰς τῆς ἡμέρας</l>
                        <l n="67">ἐπʼ Εὐθυμένους ἄρχοντος.</l>
                    </sp>
                    <sp>
                        <speaker>Δικαιόπολις</speaker>
                        <l n="67">οἴμοι τῶν δραχμῶν.</l>
                    </sp>
                    <sp>
                        <speaker>Πρέσβυς</speaker>
                        <l n="68">καὶ δῆτʼ ἐτρυχόμεσθα διὰ Καϋστρίων</l>
                        <l n="69">πεδίων ὁδοιπλανοῦντες ἐσκηνημένοι,</l>
                        <l n="70">ἐφʼ ἁρμαμαξῶν μαλθακῶς κατακείμενοι,</l>
                        <l n="71">ἀπολλύμενοι.</l>
                    </sp>
                    <sp>
                        <speaker>Δικαιόπολις</speaker>
                        <l n="71">σφόδρα γὰρ ἐσῳζόμην ἐγὼ</l>
                        <l n="72">παρὰ τὴν ἔπαλξιν ἐν φορυτῷ κατακείμενος.</l>
                    </sp>
                    <sp>
                        <speaker>Πρέσβυς</speaker>
                        <l n="73">ξενιζόμενοι δὲ πρὸς βίαν ἐπίνομεν</l>
                        <l n="74">ἐξ ὑαλίνων ἐκπωμάτων καὶ χρυσίδων</l>
                        <l n="75">ἄκρατον οἶνον ἡδύν.</l>
                    </sp>
                    <sp>
                        <speaker>Δικαιόπολις</speaker>
                        <l n="75">ὦ Κραναὰ πόλις</l>
                        <l n="76">ἆρʼ αἰσθάνει τὸν κατάγελων τῶν πρέσβεων;</l>
                    </sp>
                    <sp>
                        <speaker>Πρέσβυς</speaker>
                        <l n="77">οἱ βάρβαροι γὰρ ἄνδρας ἡγοῦνται μόνους</l>
                        <l n="78">τοὺς πλεῖστα δυναμένους καταφαγεῖν καὶ πιεῖν.</l>
                    </sp>
                    <sp>
                        <speaker>Δικαιόπολις</speaker>
                        <l n="79">ἡμεῖς δὲ λαικαστάς τε καὶ καταπύγονας.</l>
                    </sp>
                    <sp>
                        <speaker>Πρέσβυς</speaker>
                        <l n="80">ἔτει τετάρτῳ δʼ ἐς τὰ βασίλειʼ ἤλθομεν·</l>
                        <l n="81">ἀλλʼ εἰς ἀπόπατον ᾤχετο στρατιὰν λαβών,</l>
                        <l n="82">κἄχεζεν ὀκτὼ μῆνας ἐπὶ χρυσῶν ὀρῶν.</l>
                    </sp>
                    <sp>
                        <speaker>Δικαιόπολις</speaker>
                        <l n="83">πόσου δὲ τὸν πρωκτὸν χρόνου ξυνήγαγεν;</l>
                    </sp>
                    <sp>
                        <speaker>Πρέσβυς</speaker>
                        <l n="84">τῇ πανσελήνῳ· κᾆτʼ ἀπῆλθεν οἴκαδε.</l>
                        <l n="85">εἶτʼ ἐξένιζε· παρετίθει δʼ ἡμῖν ὅλους</l>
                        <l n="86">ἐκ κριβάνου βοῦς.</l>
                    </sp>
                    <sp>
                        <speaker>Δικαιόπολις</speaker>
                        <l n="86">καὶ τίς εἶδε πώποτε</l>
                        <l n="87">βοῦς κριβανίτας; τῶν ἀλαζονευμάτων.</l>
                    </sp>
                    <sp>
                        <speaker>Πρέσβυς</speaker>
                        <l n="88">καὶ ναὶ μὰ Δίʼ ὄρνιν τριπλάσιον Κλεωνύμου</l>
                        <l n="89">παρέθηκεν ἡμῖν· ὄνομα δʼ ἦν αὐτῷ φέναξ.</l>
                    </sp>
                    <sp>
                        <speaker>Δικαιόπολις</speaker>
                        <l n="90">ταῦτʼ ἄρ ἐφενάκιζες σὺ δύο δραχμὰς φέρων.</l>
                    </sp>
                    <sp>
                        <speaker>Πρέσβυς</speaker>
                        <l n="91">καὶ νῦν ἄγοντες ἥκομεν Ψευδαρτάβαν,</l>
                        <l n="92">τὸν βασιλέως ὀφθαλμόν.</l>
                    </sp>
                    <sp>
                        <speaker>Δικαιόπολις</speaker>
                        <l n="92">ἐκκόψειέ γε</l>
                        <l n="93">κόραξ πατάξας, τόν τε σὸν τοῦ πρέσβεως.</l>
                    </sp>
                    <sp>
                        <speaker>Κῆρυξ</speaker>
                        <l n="94">ὁ βασιλέως ὀφθαλμός.</l>
                    </sp>
                    <sp>
                        <speaker>Δικαιόπολις</speaker>
                        <l n="94">ὦναξ Ἡράκλεις.</l>
                        <l n="95">πρὸς τῶν θεῶν ἄνθρωπε ναύφαρκτον βλέπεις;</l>
                        <l n="96">ἢ περὶ ἄκραν κάμπτων νεώσοικον σκοπεῖς;</l>
                        <l n="97">ἄσκωμʼ ἔχεις που περὶ τὸν ὀφθαλμὸν κάτω.</l>
                    </sp>
                    <sp>
                        <speaker>Πρέσβυς</speaker>
                        <l n="98">ἄγε δὴ σὺ βασιλεὺς ἅττα σʼ ἀπέπεμψεν φράσον</l>
                        <l n="99">λέξοντʼ Ἀθηναίοισιν ὦ Ψευδαρτάβα.<milestone ed="p" n="100"
                                unit="card"/>
                        </l>
                    </sp>
                    <sp>
                        <speaker>Ψευδαρτάβας</speaker>
                        <l n="100">ἰαρταμὰν ἐξάρξαν ἀπισσόνα σάτρα.</l>
                    </sp>
                    <sp>
                        <speaker>Πρέσβυς</speaker>
                        <l n="101">ξυνήκαθʼ ὃ λέγει;</l>
                    </sp>
                    <sp>
                        <speaker>Δικαιόπολις</speaker>
                        <l n="101">μὰ τὸν Ἀπόλλω ʼγὼ μὲν οὔ.</l>
                    </sp>
                    <sp>
                        <speaker>Πρέσβυς</speaker>
                        <l n="102">πέμψειν βασιλέα φησὶν ὑμῖν χρυσίον.</l>
                        <l n="103">λέγε δὴ σὺ μεῖζον καὶ σαφῶς τὸ χρυσίον.</l>
                    </sp>
                    <sp>
                        <speaker>Ψευδαρτάβας</speaker>
                        <l n="104">οὐ λῆψι χρῦσο χαυνόπρωκτʼ Ἰαοναῦ.</l>
                    </sp>
                    <sp>
                        <speaker>Δικαιόπολις</speaker>
                        <l n="105">οἴμοι κακοδαίμων ὡς σαφῶς.</l>
                    </sp>
                    <sp>
                        <speaker>Πρέσβυς</speaker>
                        <l n="105">τί δʼ αὖ λέγει;</l>
                    </sp>
                    <sp>
                        <speaker>Δικαιόπολις</speaker>
                        <l n="106">ὅ τι; χαυνοπρώκτους τοὺς Ἰάονας λέγει,</l>
                        <l n="107">εἰ προσδοκῶσι χρυσίον ἐκ τῶν βαρβάρων.</l>
                    </sp>
                    <sp>
                        <speaker>Δρ.</speaker>
                        <l n="108">οὔκ, ἀλλʼ ἀχάνας ὅδε γε χρυσίου λέγει.</l>
                    </sp>
                    <sp>
                        <speaker>Δικαιόπολις</speaker>
                        <l n="109">ποίας ἀχάνας; σὺ μὲν ἀλαζὼν εἶ μέγας.</l>
                        <l n="110">ἀλλʼ ἄπιθʼ· ἐγὼ δὲ βασανιῶ τοῦτον μόνος.</l>
                        <l n="111">ἄγε δὴ σὺ φράσον ἐμοὶ σαφῶς πρὸς τουτονί,</l>
                        <l n="112">ἵνα μή σε βάψω βάμμα Σαρδιανικόν·</l>
                        <l n="113">βασιλεὺς ὁ μέγας ἡμῖν ἀποπέμψει χρυσίον; ʽἀνανεύει.ʼ</l>
                        <l n="114">ἄλλως ἄρʼ ἐξαπατώμεθʼ ὑπὸ τῶν πρέσβεων; ʽἐπινεύει.ʼ</l>
                        <l n="115">Ἑλληνικόν γʼ ἐπένευσαν ἅνδρες οὑτοιί,</l>
                        <l n="116">κοὐκ ἔσθʼ ὅπως οὐκ εἰσὶν ἐνθένδʼ αὐτόθεν.</l>
                        <l n="117">καὶ τοῖν μὲν εὐνούχοιν τὸν ἕτερον τουτονὶ</l>
                        <l n="118">ἐγᾦδʼ ὅς ἐστι, Κλεισθένης ὁ Σιβυρτίου.</l>
                        <l n="119">ὦ θερμόβουλον πρωκτὸν ἐξυρημένε,</l>
                        <l n="120">τοιόνδε γʼ ὦ πίθηκε τὸν πώγωνʼ ἔχων</l>
                        <l n="121">εὐνοῦχος ἡμῖν ἦλθες ἐσκευασμένος;</l>
                        <l n="122">ὁδὶ δὲ τίς ποτʼ ἐστίν; οὐ δήπου Στράτων;</l>
                    </sp>
                    <sp>
                        <speaker>Κῆρυξ</speaker>
                        <l n="123">σίγα, κάθιζε.</l>
                        <l n="124">τὸν βασιλέως ὀφθαλμὸν ἡ βουλὴ καλεῖ</l>
                        <l n="125">ἐς τὸ πρυτανεῖον.</l>
                    </sp>
                    <sp>
                        <speaker>Δικαιόπολις</speaker>
                        <l n="125">ταῦτα δῆτʼ οὐχ ἀγχόνη;</l>
                        <l n="126">κἄπειτʼ ἐγὼ δῆτʼ ἐνθαδὶ στραγγεύομαι;</l>
                        <l n="127">τοὺς δὲ ξενίζειν οὐδέποτέ γʼ ἴσχει θύρα.</l>
                        <l n="128">ἀλλʼ ἐργάσομαί τι δεινὸν ἔργον καὶ μέγα.</l>
                        <l n="129">ἀλλʼ Ἀμφίθεός μοι ποῦ ʼστιν;</l>
                    </sp>
                    <sp>
                        <speaker>Ἀμφίθεος</speaker>
                        <l n="129">οὑτοσὶ πάρα.</l>
                    </sp>
                    <sp>
                        <speaker>Δικαιόπολις</speaker>
                        <l n="130">ἐμοὶ σὺ ταυτασὶ λαβὼν ὀκτὼ δραχμὰς</l>
                        <l n="131">σπονδὰς ποίησαι πρὸς Λακεδαιμονίους μόνῳ</l>
                        <l n="132">καὶ τοῖσι παιδίοισι καὶ τῇ πλάτιδι·</l>
                        <l n="133">ὑμεῖς δὲ πρεσβεύεσθε καὶ κεχήνετε.<milestone ed="p" n="134"
                                unit="card"/>
                        </l>
                    </sp>
                    <sp>
                        <speaker>Κῆρυξ</speaker>
                        <l n="134">προσίτω Θέωρος ὁ παρὰ Σιτάλκους.</l>
                    </sp>
                    <sp>
                        <speaker>Θέωρος</speaker>
                        <l n="134">ὁδί.</l>
                    </sp>
                    <sp>
                        <speaker>Δικαιόπολις</speaker>
                        <l n="135">ἕτερος ἀλαζὼν οὗτος ἐσκηρύττεται.</l>
                    </sp>
                    <sp>
                        <speaker>Θέωρος</speaker>
                        <l n="136">χρόνον μὲν οὐκ ἂν ἦμεν ἐν Θρᾴκῃ πολύν—</l>
                    </sp>
                    <sp>
                        <speaker>Δικαιόπολις</speaker>
                        <l n="137">μὰ Δίʼ οὐκ ἄν, εἰ μισθόν γε μὴ ʼφερες πολύν.</l>
                    </sp>
                    <sp>
                        <speaker>Θέωρος</speaker>
                        <l n="138">εἰ μὴ κατένειψε χιόνι τὴν Θρᾴκην ὅλην</l>
                        <l n="139">καὶ τοὺς ποταμοὺς ἔπηξʼ, ὑπʼ αὐτὸν τὸν χρόνον,</l>
                        <l n="140">ὅτʼ ἐνθαδὶ Θέογνις ἠγωνίζετο.</l>
                        <l n="141">τοῦτον μετὰ Σιτάλκους ἔπινον τὸν χρόνον·</l>
                        <l n="142">καὶ δῆτα φιλαθήναιος ἦν ὑπερφυῶς,</l>
                        <l n="143">ὑμῶν τʼ ἐραστὴς ἦν ἀληθὴς ὥστε καὶ</l>
                        <l n="144">ἐν τοῖσι τοίχοις ἔγραφʼ, Ἀθηναῖοι καλοί.</l>
                        <l n="145">ὁ δʼ υἱός, ὃν Ἀθηναῖον ἐπεποιήμεθα,</l>
                        <l n="146">ἤρα φαγεῖν ἀλλᾶντας ἐξ Ἀπατουρίων,</l>
                        <l n="147">καὶ τὸν πατέρʼ ἠντεβόλει βοηθεῖν τῇ πάτρᾳ·</l>
                        <l n="148">ὁ δʼ ὤμοσε σπένδων βοηθήσειν ἔχων</l>
                        <l n="149">στρατιὰν τοσαύτην ὥστʼ Ἀθηναίους ἐρεῖν,</l>
                        <l n="150">ὅσον τὸ χρῆμα παρνόπων προσέρχεται.</l>
                    </sp>
                    <sp>
                        <speaker>Δικαιόπολις</speaker>
                        <l n="151">κάκιστʼ ἀπολοίμην, εἴ τι τούτων πείθομαι</l>
                        <l n="152">ὧν εἶπας ἐνταυθοῖ σὺ πλὴν τῶν παρνόπων.</l>
                    </sp>
                    <sp>
                        <speaker>Θέωρος</speaker>
                        <l n="153">καὶ νῦν ὅπερ μαχιμώτατον Θρᾳκῶν ἔθνος</l>
                        <l n="154">ἔπεμψεν ὑμῖν.</l>
                    </sp>
                    <sp>
                        <speaker>Δικαιόπολις</speaker>
                        <l n="154">τοῦτο μέν γʼ ἤδη σαφές.</l>
                    </sp>
                    <sp>
                        <speaker>Κῆρυξ</speaker>
                        <l n="155">οἱ Θρᾷκες ἴτε δεῦρʼ, οὓς Θέωρος ἤγαγεν.</l>
                    </sp>
                    <sp>
                        <speaker>Δικαιόπολις</speaker>
                        <l n="156">τουτὶ τί ἐστι τὸ κακόν;</l>
                    </sp>
                    <sp>
                        <speaker>Θέωρος</speaker>
                        <l n="156">Ὀδομάντων στρατός.</l>
                    </sp>
                    <sp>
                        <speaker>Δικαιόπολις</speaker>
                        <l n="157">ποίων Ὀδομάντων; εἰπέ μοι τουτὶ τί ἦν;</l>
                        <l n="158">τίς τῶν Ὀδομάντων τὸ πέος ἀποτεθρίακεν;</l>
                    </sp>
                    <sp>
                        <speaker>Θέωρος</speaker>
                        <l n="159">τούτοις ἐάν τις δύο δραχμὰς μισθὸν διδῷ,</l>
                        <l n="160">καταπελτάσονται τὴν Βοιωτίαν ὅλην.</l>
                    </sp>
                    <sp>
                        <speaker>Δικαιόπολις</speaker>
                        <l n="161">τοισδὶ δύο δραχμὰς τοῖς ἀπεψωλημένοις;</l>
                        <l n="162">ὑποστένοι μέντἂν ὁ θρανίτης λεὼς</l>
                        <l n="163">ὁ σωσίπολις. οἴμοι τάλας ἀπόλλυμαι,</l>
                        <l n="164">ὑπὸ τῶν Ὀδομάντων τὰ σκόροδα πορθούμενος.</l>
                        <l n="165">οὐ καταβαλεῖτε τὰ σκόροδʼ;</l>
                    </sp>
                    <sp>
                        <speaker>Θέωρος</speaker>
                        <l n="165">ὦ μόχθηρε σὺ</l>
                        <l n="166">οὐ μὴ πρόσει τούτοισιν ἐσκοροδισμένοις.</l>
                    </sp>
                    <sp>
                        <speaker>Δικαιόπολις</speaker>
                        <l n="167">ταυτὶ περιείδεθʼ οἱ πρυτάνεις πάσχοντά με</l>
                        <l n="168">ἐν τῇ πατρίδι καὶ ταῦθʼ ὑπʼ ἀνδρῶν βαρβάρων;</l>
                        <l n="169">ἀλλʼ ἀπαγορεύω μὴ ποιεῖν ἐκκλησίαν</l>
                        <l n="170">τοῖς Θρᾳξὶ περὶ μισθοῦ· λέγω δʼ ὑμῖν ὅτι</l>
                        <l n="171">διοσημία ʼστὶ καὶ ῥανὶς βέβληκέ με.</l>
                        <milestone ed="p" n="172" unit="card"/>
                    </sp>
                    <sp>
                        <speaker>Κῆρυξ</speaker>
                        <l n="172">τοὺς Θρᾷκας ἀπιέναι, παρεῖναι δʼ εἰς ἔνην.</l>
                        <l n="173">οἱ γὰρ πρυτάνεις λύουσι τὴν ἐκκλησίαν.</l>
                    </sp>
                    <sp>
                        <speaker>Δικαιόπολις</speaker>
                        <l n="174">οἴμοι τάλας μυττωτὸν ὅσον ἀπώλεσα.</l>
                        <l n="175">ἀλλʼ ἐκ Λακεδαίμονος γὰρ Ἀμφίθεος ὁδί.</l>
                        <l n="176">χαῖρʼ Ἀμφίθεε.</l>
                    </sp>
                    <sp>
                        <speaker>Ἀμφίθεος</speaker>
                        <l n="176">μήπω γε πρίν γʼ ἂν στῶ τρέχων·</l>
                        <l n="177">δεῖ γάρ με φεύγοντʼ ἐκφυγεῖν Ἀχαρνέας.</l>
                    </sp>
                    <sp>
                        <speaker>Δικαιόπολις</speaker>
                        <l n="178">τί δʼ ἔστʼ;</l>
                    </sp>
                    <sp>
                        <speaker>Ἀμφίθεος</speaker>
                        <l n="178">ἐγὼ μὲν δεῦρό σοι σπονδὰς φέρων</l>
                        <l n="179">ἔσπευδον· οἱ δʼ ὤσφροντο πρεσβῦταί τινες</l>
                        <l n="180">Ἀχαρνικοί, στιπτοὶ γέροντες πρίνινοι</l>
                        <l n="181">ἀτεράμονες Μαραθωνομάχαι σφενδάμνινοι.</l>
                        <l n="182">ἔπειτʼ ἀνέκραγον πάντες, ὦ μιαρώτατε</l>
                        <l n="183">σπονδὰς φέρεις τῶν ἀμπέλων τετμημένων;</l>
                        <l n="184">κἀς τοὺς τρίβωνας ξυνελέγοντο τῶν λίθων·</l>
                        <l n="185">ἐγὼ δʼ ἔφευγον· οἱ δʼ ἐδίωκον κἀβόων.</l>
                    </sp>
                    <sp>
                        <speaker>Δικαιόπολις</speaker>
                        <l n="186">οἱ δʼ οὖν βοώντων· ἀλλὰ τὰς σπονδὰς φέρεις;</l>
                    </sp>
                    <sp>
                        <speaker>Ἀμφίθεος</speaker>
                        <l n="187">ἔγωγέ φημι, τρία γε ταυτὶ γεύματα.</l>
                        <l n="188">αὗται μέν εἰσι πεντέτεις. γεῦσαι λαβών.</l>
                    </sp>
                    <sp>
                        <speaker>Δικαιόπολις</speaker>
                        <l n="189">αἰβοῖ.</l>
                    </sp>
                    <sp>
                        <speaker>Ἀμφίθεος</speaker>
                        <l n="189">τί ἔστιν;</l>
                    </sp>
                    <sp>
                        <speaker>Δικαιόπολις</speaker>
                        <l n="189">οὐκ ἀρέσκουσίν μʼ ὅτι</l>
                        <l n="190">ὄζουσι πίττης καὶ παρασκευῆς νεῶν.</l>
                    </sp>
                    <sp>
                        <speaker>Ἀμφίθεος</speaker>
                        <l n="191">σὺ δʼ ἀλλὰ τασδὶ τὰς δεκέτεις γεῦσαι λαβών.</l>
                    </sp>
                    <sp>
                        <speaker>Δικαιόπολις</speaker>
                        <l n="192">ὄζουσι χαὖται πρέσβεων ἐς τὰς πόλεις</l>
                        <l n="193">ὀξύτατον ὥσπερ διατριβῆς τῶν ξυμμάχων.</l>
                    </sp>
                    <sp>
                        <speaker>Ἀμφίθεος</speaker>
                        <l n="194">ἀλλʼ αὑταιὶ σπονδαὶ τριακοντούτιδες</l>
                        <l n="195">κατὰ γῆν τε καὶ θάλατταν.</l>
                    </sp>
                    <sp>
                        <speaker>Δικαιόπολις</speaker>
                        <l n="195">ὦ Διονύσια,</l>
                        <l n="196">αὗται μὲν ὄζουσʼ ἀμβροσίας καὶ νέκταρος</l>
                        <l n="197">καὶ μὴ ʼπιτηρεῖν σιτίʼ ἡμερῶν τριῶν,</l>
                        <l n="198">κἀν τῷ στόματι λέγουσι, βαῖνʼ ὅπῃ θέλεις.</l>
                        <l n="199">ταύτας δέχομαι καὶ σπένδομαι κἀκπίομαι,</l>
                        <l n="200">χαίρειν κελεύων πολλὰ τοὺς Ἀχαρνέας.</l>
                        <l n="201">ἐγὼ δὲ πολέμου καὶ κακῶν ἀπαλλαγεὶς</l>
                        <l n="202">ἄξω τὰ κατʼ ἀγροὺς εἰσιὼν Διονύσια.</l>
                    </sp>
                    <sp>
                        <speaker>Ἀμφίθεος</speaker>
                        <l n="203">ἐγὼ δὲ φευξοῦμαί γε τοὺς Ἀχαρνέας.</l>
                        <milestone ed="p" n="204" unit="card"/>
                    </sp>
                </div>
                <div type="textpart" subtype="Parodos">
                    <div type="textpart" subtype="trochees">
                        <sp>
                            <speaker>Χορός</speaker>
                            <l n="204">τῇδε πᾶς ἕπου δίωκε καὶ τὸν ἄνδρα πυνθάνου</l>
                            <l n="205">τῶν ὁδοιπόρων ἁπάντων· τῇ πόλει γὰρ ἄξιον</l>
                            <l n="206">ξυλλαβεῖν τὸν ἄνδρα τοῦτον. ἀλλά μοι μηνύσατε,</l>
                            <l n="207">εἴ τις οἶδʼ ὅποι τέτραπται γῆς ὁ τὰς σπονδὰς φέρων.
                                    <milestone ed="p" n="208" unit="card"/>
                            </l>
                        </sp>
                    </div>
                    <div type="textpart" subtype="strophe" n="1">
                        <sp>
                            <speaker>Χορός</speaker>
                            <!-- lines 208-235 re-ordered and punctuated differently in recent editions -->
                            <l n="208">ἐκπέφευγʼ, οἴχεται φροῦδος. οἴμοι τάλας</l>
                            <l n="210">τῶν ἐτῶν τῶν ἐμῶν·</l>
                            <l n="211">οὐκ ἂν ἐπʼ ἐμῆς γε νεότητος, ὅτʼ ἐγὼ φέρων ἀνθράκων
                                φορτίον</l>
                            <l n="215">ἠκολούθουν Φαΰλλῳ τρέχων, ὧδε φαύλως ἂν ὁ</l>
                            <l n="216">σπονδοφόρος οὗτος ὑπʼ ἐμοῦ τότε διωκόμενος</l>
                            <l n="217">ἐξέφυγεν οὐδʼ ἂν ἐλαφρῶς ἂν ἀπεπλίξατο.</l>
                            <milestone ed="p" n="219" unit="card"/>
                        </sp>
                    </div>
                    <div type="textpart" subtype="trochees">
                        <sp>
                            <speaker>Χορός</speaker>
                            <l n="219">νῦν δʼ ἐπειδὴ στερρὸν ἤδη τοὐμὸν ἀντικνήμιον,</l>
                            <l n="220">καὶ παλαιῷ Λακρατείδῃ τὸ σκέλος βαρύνεται,</l>
                            <l n="221">οἴχεται. διωκτέος δέ· μὴ γὰρ ἐγχάνῃ ποτὲ</l>
                            <l n="222">μηδέ περ γέροντας ὄντας ἐκφυγὼν Ἀχαρνέας.<milestone ed="p"
                                    n="225" unit="card"/>
                            </l>
                        </sp>
                    </div>
                    <div type="textpart" subtype="antistrophe" n="1">
                        <sp>
                            <speaker>Χορός</speaker>
                            <l n="225">ὅστις ὦ Ζεῦ πάτερ καὶ θεοὶ τοῖσιν ἐχθροῖσιν ἐσπείσατο,</l>
                            <l n="226">οἷσι παρʼ ἐμοῦ πόλεμος ἐχθοδοπὸς αὔξεται τῶν ἐμῶν χωρίων·</l>
                            <l n="230">κοὐκ ἀνήσω πρὶν ἂν σχοῖνος αὐτοῖσιν ἀντεμπαγῶ</l>
                            <l n="231">ὀξὺς ὀδυνηρὸς <gap reason="lost"/> ἐπίκωπος, ἵνα</l>
                            <l n="232">μήποτε πατῶσιν ἔτι τὰς ἐμὰς ἀμπέλους. <milestone ed="p"
                                    n="234" unit="card"/>
                            </l>
                        </sp>
                    </div>
                    <div type="textpart" subtype="trochees">
                        <sp>
                            <speaker>Χορός</speaker>
                            <l n="234">ἀλλὰ δεῖ ζητεῖν τὸν ἄνδρα καὶ βλέπειν βαλληνάδε</l>
                            <l n="235">καὶ διώκειν γῆν πρὸ γῆς, ἕως ἂν εὑρεθῇ ποτέ·</l>
                            <l n="236">ὡς ἐγὼ βάλλων ἐκεῖνον οὐκ ἂν ἐμπλῄμην λίθοις.</l>
                        </sp>
                        <sp>
                            <speaker>Δικαιόπολις</speaker>
                            <l n="237">εὐφημεῖτε, εὐφημεῖτε.</l>
                        </sp>
                        <sp>
                            <speaker>Χορός</speaker>
                            <l n="238">σῖγα πᾶς. ἠκούσατʼ ἄνδρες ἆρα τῆς εὐφημίας;</l>
                            <l n="239">οὗτος αὐτός ἐστιν ὃν ζητοῦμεν. ἀλλὰ δεῦρο πᾶς</l>
                            <l n="240">ἐκποδών· θύσων γὰρ ἁνὴρ ὡς ἔοικʼ ἐξέρχεται.</l>
                        </sp>
                    </div>
                </div>
                <milestone ed="p" n="241" unit="card"/>
                <div type="textpart" subtype="Lyric-Scene">
                    <sp>
                        <speaker>Δικαιόπολις</speaker>
                        <l n="241">εὐφημεῖτε, εὐφημεῖτε.</l>
                        <l n="242">προΐτω σʼ τὸ πρόσθεν ὀλίγον ἡ κανηφόρος·</l>
                        <l n="243">ὁ Ξανθίας τὸν φαλλὸν ὀρθὸν στησάτω.</l>
                        <l n="244">κατάθου τὸ κανοῦν ὦ θύγατερ, ἵνʼ ἀπαρξώμεθα.</l>
                    </sp>
                    <sp>
                        <speaker>Θυγάτηρ</speaker>
                        <l n="245">ὦ μῆτερ ἀνάδος δεῦρο τὴν ἐτνήρυσιν,</l>
                        <l n="246">ἵνʼ ἔτνος καταχέω τοὐλατῆρος τουτουί.</l>
                    </sp>
                    <sp>
                        <speaker>Δικαιόπολις</speaker>
                        <l n="247">καὶ μὴν καλόν γʼ ἔστʼ· ὦ Διόνυσε δέσποτα</l>
                        <l n="248">κεχαρισμένως σοι τήνδε τὴν πομπὴν ἐμὲ</l>
                        <l n="249">πέμψαντα καὶ θύσαντα μετὰ τῶν οἰκετῶν</l>
                        <l n="250">ἀγαγεῖν τυχηρῶς τὰ κατʼ ἀγροὺς Διονύσια,</l>
                        <l n="251">στρατιᾶς ἀπαλλαχθέντα· τὰς σπονδὰς δέ μοι</l>
                        <l n="252">καλῶς ξυνενεγκεῖν τὰς τριακοντούτιδας.</l>
                        <l n="253">ἄγʼ ὦ θύγατερ ὅπως τὸ κανοῦν καλὴ καλῶς</l>
                        <l n="254">οἴσεις βλέπουσα θυμβροφάγον. ὡς μακάριος</l>
                        <l n="255">ὅστις σʼ ὀπύσει κἀκποιήσεται γαλᾶς</l>
                        <l n="256">σοῦ μηδὲν ἥττους βδεῖν, ἐπειδὰν ὄρθρος ᾖ.</l>
                        <l n="257">πρόβαινε, κἀν τὤχλῳ φυλάττεσθαι σφόδρα</l>
                        <l n="258">μή τις λαθών σου περιτράγῃ τὰ χρυσία.</l>
                        <l n="259">ὦ Ξανθία, σφῷν δʼ ἐστὶν ὀρθὸς ἑκτέος</l>
                        <l n="260">ὁ φαλλὸς ἐξόπισθε τῆς κανηφόρου·</l>
                        <l n="261">ἐγὼ δʼ ἀκολουθῶν ᾄσομαι τὸ φαλλικόν·</l>
                        <l n="262">σὺ δʼ ὦ γύναι θεῶ μʼ ἀπὸ τοῦ τέγους. πρόβα. <milestone ed="p"
                                n="263" unit="card"/>
                        </l>
                    </sp>
                    <div type="textpart" subtype="lyric">
                        <sp>
                            <speaker>Δικαιόπολις</speaker>
                            <l n="263">Φαλῆς ἑταῖρε Βακχίου</l>
                            <l n="264">ξύγκωμε νυκτοπεριπλάνητε</l>
                            <l n="265">μοιχὲ παιδεραστά,</l>
                            <l n="266">ἕκτῳ σʼ ἔτει προσεῖπον ἐς</l>
                            <l n="267">τὸν δῆμον ἐλθὼν ἄσμενος,</l>
                            <l n="268">σπονδὰς ποιησάμενος ἐμαυτῷ,</l>
                            <l n="269">πραγμάτων τε καὶ μαχῶν</l>
                            <l n="270">καὶ Λαμάχων ἀπαλλαγείς.</l>
                            <l n="271">πολλῷ γάρ ἐσθʼ ἥδιον, ὦ Φαλῆς Φαλῆς,</l>
                            <l n="272">κλέπτουσαν εὑρόνθʼ ὡρικὴν ὑληφόρον</l>
                            <l n="273">τὴν Στρυμοδώρου Θρᾷτταν ἐκ τοῦ Φελλέως</l>
                            <l n="274">μέσην λαβόντʼ ἄραντα καταβαλόντα</l>
                            <l n="275">καταγιγαρτίσʼ ὦ</l>
                            <l n="276">Φαλῆς Φαλῆς.</l>
                            <l n="277">ἐὰν μεθʼ ἡμῶν ξυμπίῃς, ἐκ κραιπάλης</l>
                            <l n="278">ἕωθεν εἰρήνης ῥοφήσει τρύβλιον·</l>
                            <l n="279">ἡ δʼ ἀσπὶς ἐν τῷ φεψάλῳ κρεμήσεται. <milestone ed="p" n="280"
                                    unit="card"/>
                            </l>
                        </sp>
                    </div>
                </div>
                <div type="textpart" subtype="Parodos">
                    <div type="textpart" subtype="lyric">
                        <sp>
                            <speaker>Χορός</speaker>
                            <l n="280">οὗτος αὐτός ἐστιν, οὗτος.</l>
                            <l n="281">βάλλε βάλλε βάλλε βάλλε,</l>
                            <l n="282">παῖε παῖε τὸν μιαρόν.</l>
                            <l n="283">οὐ βαλεῖς; οὐ βαλεῖς;<milestone ed="p" n="284" unit="card"/>
                            </l>
                        </sp>
                    </div>
                    <div type="textpart" subtype="strophe" n="1">
                        <sp>
                            <speaker>Δικαιόπολις</speaker>
                            <l n="284">Ἡράκλεις τουτὶ τί ἐστι; τὴν χύτραν συντρίψετε.</l>
                        </sp>
                        <sp>
                            <speaker>Χορός</speaker>
                            <l n="285">σὲ μὲν οὖν καταλεύσομεν ὦ μιαρὰ κεφαλή.</l>
                        </sp>
                        <sp>
                            <speaker>Δικαιόπολις</speaker>
                            <l n="286">ἀντὶ ποίας αἰτίας ὦχαρνέων γεραίτατοι;</l>
                        </sp>
                        <sp>
                            <speaker>Χορός</speaker>
                            <l n="288">τοῦτʼ ἐρωτᾷς; ἀναίσχυντος εἶ καὶ βδελυρὸς</l>
                            <l n="290">ὦ προδότα τῆς πατρίδος, ὅστις ἡμῶν μόνος</l>
                            <l n="291">σπεισάμενος εἶτα δύνασαι πρὸς ἔμʼ ἀποβλέπειν.</l>
                        </sp>
                        <sp>
                            <speaker>Δικαιόπολις</speaker>
                            <l n="293">ἀντὶ δʼ ὧν ἐσπεισάμην οὐκ ἴστε. μἀλλαʼ ἀκούσατε.</l>
                        </sp>
                        <sp>
                            <speaker>Χορός</speaker>
                            <l n="295">σοῦ γʼ ἀκούσωμεν; ἀπολεῖ· κατά σε χώσομεν τοῖς λίθοις.</l>
                        </sp>
                        <sp>
                            <speaker>Δικαιόπολις</speaker>
                            <l n="296">μηδαμῶς πρὶν ἄν γʼ ἀκούσητʼ· ἀλλʼ ἀνάσχεσθʼ ὦγαθοί.</l>
                        </sp>
                        <sp>
                            <speaker>Χορός</speaker>
                            <l n="298">οὐκ ἀνασχήσομαι· μηδὲ λέγε μοι σὺ λόγον·</l>
                            <l n="300">ὡς μεμίσηκά σε Κλέωνος ἔτι μᾶλλον, ὃν ἐγὼ</l>
                            <l n="301">κατατεμῶ ποθʼ ἱππεῦσι καττύματα.<milestone ed="p" n="302"
                                    unit="card"/>
                            </l>
                        </sp>
                    </div>
                    <div type="textpart" subtype="trochees">
                        <sp>
                            <speaker>Χορός</speaker>
                            <l n="302">σοῦ δʼ ἐγὼ λόγους λέγοντος οὐκ ἀκούσομαι μακρούς,</l>
                            <l n="303">ὅστις ἐσπείσω Λάκωσιν, ἀλλὰ τιμωρήσομαι.</l>
                        </sp>
                        <sp>
                            <speaker>Δικαιόπολις</speaker>
                            <l n="305">ὦγαθοὶ τοὺς μὲν Λάκωνας ἐκποδὼν ἐάσατε,</l>
                            <l n="306">τῶν δʼ ἐμῶν σπονδῶν ἀκούσατʼ, εἰ καλῶς ἐσπεισάμην.</l>
                        </sp>
                        <sp>
                            <speaker>Χορός</speaker>
                            <l n="307">πῶς δέ γʼ ἂν καλῶς λέγοις ἄν, εἴπερ ἐσπείσω γʼ ἅπαξ</l>
                            <l n="308">οἷσιν οὔτε βωμὸς οὔτε πίστις οὔθʼ ὅρκος μένει;</l>
                        </sp>
                        <sp>
                            <speaker>Δικαιόπολις</speaker>
                            <l n="309">οἶδʼ ἐγὼ καὶ τοὺς Λάκωνας, οἷς ἄγαν ἐγκείμεθα,</l>
                            <l n="310">οὐχ ἁπάντων ὄντας ἡμῖν αἰτίους τῶν πραγμάτων.</l>
                        </sp>
                        <sp>
                            <speaker>Χορός</speaker>
                            <l n="311">οὐχ ἁπάντων ὦ πανοῦργε; ταῦτα δὴ τολμᾷς λέγειν</l>
                            <l n="312">ἐμφανῶς ἤδη πρὸς ἡμᾶς; εἶτʼ ἐγώ σου φείσομαι;</l>
                        </sp>
                        <sp>
                            <speaker>Δικαιόπολις</speaker>
                            <l n="313">οὐχ ἁπάντων, οὐχ ἁπάντων· ἀλλʼ ἐγὼ λέγων ὁδὶ</l>
                            <l n="314">πόλλʼ ἂν ἀποφήναιμʼ ἐκείνους ἔσθʼ ἃ κἀδικουμένους.</l>
                        </sp>
                        <sp>
                            <speaker>Χορός</speaker>
                            <l n="315">τοῦτο τοὔπος δεινὸν ἤδη καὶ ταραξικάρδιον,</l>
                            <l n="316">εἰ σὺ τολμήσεις ὑπὲρ τῶν πολεμίων ἡμῖν λέγειν.</l>
                        </sp>
                        <sp>
                            <speaker>Δικαιόπολις</speaker>
                            <l n="317">κἄν γε μὴ λέγω δίκαια μηδὲ τῷ πλήθει δοκῶ,</l>
                            <l n="318">ὑπὲρ ἐπιξήνου ʼθελήσω τὴν κεφαλὴν ἔχων λέγειν.</l>
                        </sp>
                        <sp>
                            <speaker>Χορός</speaker>
                            <l n="319">εἰπέ μοι τί φειδόμεσθα τῶν λίθων ὦ δημόται</l>
                            <l n="320">μὴ οὐ καταξαίνειν τὸν ἄνδρα τοῦτον ἐς φοινικίδα;</l>
                        </sp>
                        <sp>
                            <speaker>Δικαιόπολις</speaker>
                            <l n="321">οἷον αὖ μέλας τις ὑμῖν θυμάλωψ ἐπέζεσεν.</l>
                            <l n="322">οὐκ ἀκούσεσθʼ; οὐκ ἀκούσεσθʼ ἐτεὸν ὦχαρνηίδαι;</l>
                        </sp>
                        <sp>
                            <speaker>Χορός</speaker>
                            <l n="323">οὐκ ἀκουσόμεσθα δῆτα.</l>
                        </sp>
                        <sp>
                            <speaker>Δικαιόπολις</speaker>
                            <l n="323">δεινά τἄρα πείσομαι.</l>
                        </sp>
                        <sp>
                            <speaker>Χορός</speaker>
                            <l n="324">ἐξολοίμην, ἢν ἀκούσω.</l>
                        </sp>
                        <sp>
                            <speaker>Δικαιόπολις</speaker>
                            <l n="324">μηδαμῶς ὦχαρνικοί.</l>
                        </sp>
                        <sp>
                            <speaker>Χορός</speaker>
                            <l n="325">ὡς τεθνήξων ἴσθι νυνί.</l>
                        </sp>
                        <sp>
                            <speaker>Δικαιόπολις</speaker>
                            <l n="325">δήξομἄρʼ ὑμᾶς ἐγώ.</l>
                            <l n="326">ἀνταποκτενῶ γὰρ ὑμῶν τῶν φίλων τοὺς φιλτάτους·</l>
                            <l n="327">ὡς ἔχω γʼ ὑμῶν ὁμήρους, οὓς ἀποσφάξω λαβών.</l>
                        </sp>
                        <sp>
                            <speaker>Χορός</speaker>
                            <l n="328">εἰπέ μοι, τί τοῦτʼ ἀπειλεῖ τοὔπος ἄνδρες δημόται</l>
                            <l n="329">τοῖς Ἀχαρνικοῖσιν ἡμῖν; μῶν ἔχει του παιδίον</l>
                            <l n="330">τῶν παρόντων ἔνδον εἵρξας; ἢ ʼπὶ τῷ θρασύνεται;</l>
                        </sp>
                        <sp>
                            <speaker>Δικαιόπολις</speaker>
                            <l n="331">βάλλετʼ εἰ βούλεσθʼ. ἐγὼ γὰρ τουτονὶ διαφθερῶ.</l>
                            <l n="332">εἴσομαι δʼ ὑμῶν τάχʼ ὅστις ἀνθράκων τι κήδεται.</l>
                        </sp>
                        <sp>
                            <speaker>Χορός</speaker>
                            <l n="333">ὡς ἀπωλόμεσθʼ. ὁ λάρκος δημότης ὅδʼ ἔστʼ ἐμός.</l>
                            <l n="334">ἀλλὰ μὴ δράσῃς ὃ μέλλεις· μηδαμῶς ὦ μηδαμῶς.</l>
                            <milestone ed="p" n="335" unit="card"/>
                        </sp>
                    </div>
                    <div type="textpart" subtype="antistrophe" n="1">
                        <sp>
                            <speaker>Δικαιόπολις</speaker>
                            <l n="335">ὡς ἀποκτενῶ, κέκραχθʼ· ἐγὼ γὰρ οὐκ ἀκούσομαι.</l>
                        </sp>
                        <sp>
                            <speaker>Χορός</speaker>
                            <l n="336">ἀπολεῖς ἄρʼ ὁμήλικα τόνδε φιλανθρακέα;</l>
                        </sp>
                        <sp>
                            <speaker>Δικαιόπολις</speaker>
                            <l n="337">οὐδʼ ἐμοῦ λέγοντος ὑμεῖς ἀρτίως ἠκούσατε.</l>
                        </sp>
                        <sp>
                            <speaker>Χορός</speaker>
                            <l n="338">ἀλλὰ γὰρ νῦν λέγʼ, εἴ σοι δοκεῖ, τόν τε Λακεδαιμόνιον</l>
                            <l n="339">† αὐτὸν ὅτι τῷ † τρόπῳ σοὐστὶ φίλος·</l>
                            <l n="340">ὡς τόδε τὸ λαρκίδιον οὐ προδώσω ποτέ.</l>
                        </sp>
                        <sp>
                            <speaker>Δικαιόπολις</speaker>
                            <l n="341">τοὺς λίθους νύν μοι χαμᾶζε πρῶτον ἐξεράσατε.</l>
                        </sp>
                        <sp>
                            <speaker>Χορός</speaker>
                            <l n="342">οὑτοιί σοι χαμαί, καὶ σὺ κατάθου πάλιν τὸ ξίφος.</l>
                        </sp>
                        <sp>
                            <speaker>Δικαιόπολις</speaker>
                            <l n="343">ἀλλʼ ὅπως μὴ νʼ τοῖς τρίβωσιν ἐγκάθηνταί που λίθοι.</l>
                        </sp>
                        <sp>
                            <speaker>Χορός</speaker>
                            <l n="344">ἐκσέσεισται χαμᾶζʼ· οὐχ ὁρᾷς σειόμενον;</l>
                            <l n="345">ἀλλὰ μή μοι πρόφασιν, ἀλλὰ κατάθου τὸ βέλος.</l>
                            <l n="346">ὡς ὅδε γε σειστὸς ἅμα τῇ στροφῇ γίγνεται.<milestone ed="p"
                                    n="347" unit="card"/>
                            </l>
                        </sp>
                    </div>
                </div>
                <div type="textpart" subtype="Lyric-Scene">
                    <sp>
                        <speaker>Δικαιόπολις</speaker>
                        <l n="347">ἐμέλλετʼ ἄρα πάντως ἀνήσειν τῆς βοῆς,</l>
                        <l n="348">ὀλίγου τʼ ἀπέθανον ἄνθρακες Παρνήθιοι,</l>
                        <l n="349">καὶ ταῦτα διὰ τὴν ἀτοπίαν τῶν δημοτῶν.</l>
                        <l n="350">ὑπὸ τοῦ δέους δὲ τῆς μαρίλης μοι συχνὴν</l>
                        <l n="351">ὁ λάρκος ἐνετίλησεν ὥσπερ σηπία.</l>
                        <l n="352">δεινὸν γὰρ οὕτως ὀμφακίαν πεφυκέναι</l>
                        <l n="353">τὸν θυμὸν ἀνδρῶν ὥστε βάλλειν καὶ βοᾶν</l>
                        <l n="354">ἐθέλειν τʼ ἀκοῦσαι μηδὲν ἴσον ἴσῳ φέρον,</l>
                        <l n="355">ἐμοῦ ʼθέλοντος ὑπὲρ ἐπιξήνου λέγειν</l>
                        <l n="356">ὑπὲρ Λακεδαιμονίων ἅπανθʼ ὅσʼ ἂν λέγω·</l>
                        <l n="357">καίτοι φιλῶ γε τὴν ἐμὴν ψυχὴν ἐγώ.</l>
                        <milestone ed="p" n="358" unit="card"/>
                    </sp>
                    <div type="textpart" subtype="strophe" n="1">
                        <sp>
                            <speaker>Χορός</speaker>
                            <l n="358">τί οὖν οὐ λέγεις, ἐπίξηνον ἐξενεγκὼν θύραζʼ,</l>
                            <l n="360">ὅ τι ποτʼ ὦ σχέτλιε τὸ μέγα τοῦτʼ ἔχεις;</l>
                            <l n="363">πάνυ γὰρ ἔμεγε πόθος ὅ τι φρονεῖς ἔχει.</l>
                            <l n="364">ἀλλʼ ᾗπερ αὐτὸς τὴν δίκην διωρίσω,</l>
                            <l n="365">θεὶς δεῦρο τοὐπίξηνον ἐγχείρει λέγειν.<milestone ed="p"
                                    n="366" unit="card"/>
                            </l>
                        </sp>
                    </div>
                    <div type="textpart" subtype="iambics">
                        <sp>
                            <speaker>Δικαιόπολις</speaker>
                            <l n="366">ἰδοὺ θεᾶσθε, τὸ μὲν ἐπίξηνον τοδί,</l>
                            <l n="367">ὁ δʼ ἀνὴρ ὁ λέξων οὑτοσὶ τυννουτοσί.</l>
                            <l n="368">ἀμέλει μὰ τὸν Δίʼ οὐκ ἐνασπιδώσομαι,</l>
                            <l n="369">λέξω δʼ ὑπὲρ Λακεδαιμονίων ἅ μοι δοκεῖ.</l>
                            <l n="370">καίτοι δέδοικα πολλά· τούς τε γὰρ τρόπους</l>
                            <l n="371">τοὺς τῶν ἀγροίκων οἶδα χαίροντας σφόδρα,</l>
                            <l n="372">ἐάν τις αὐτοὺς εὐλογῇ καὶ τὴν πόλιν</l>
                            <l n="373">ἀνὴρ ἀλαζὼν καὶ δίκαια κἄδικα·</l>
                            <l n="374">κἀνταῦθα λανθάνουσʼ ἀπεμπολώμενοι·</l>
                            <l n="375">τῶν τʼ αὖ γερόντων οἶδα τὰς ψυχὰς ὅτι</l>
                            <l n="376">οὐδὲν βλέπουσιν ἄλλο πλὴν ψηφηδακεῖν.</l>
                            <l n="377">αὐτός τʼ ἐμαυτὸν ὑπὸ Κλέωνος ἅπαθον</l>
                            <l n="378">ἐπίσταμαι διὰ τὴν πέρυσι κωμῳδίαν.</l>
                            <l n="379">εἰσελκύσας γάρ μʼ ἐς τὸ βουλευτήριον</l>
                            <l n="380">διέβαλλε καὶ ψευδῆ κατεγλώττιζέ μου</l>
                            <l n="381">κἀκυκλοβόρει κἄπλυνεν, ὥστʼ ὀλίγου πάνυ</l>
                            <l n="382">ἀπωλόμην μολυνοπραγμονούμενος.</l>
                            <l n="383">νῦν οὖν με πρῶτον πρὶν λέγειν ἐάσατε</l>
                            <l n="384">ἐνσκευάσασθαί μʼ οἷον ἀθλιώτατον.</l>
                            <milestone ed="p" n="385" unit="card"/>
                        </sp>
                    </div>
                    <div type="textpart" subtype="antistrophe" n="1">
                        <sp>
                            <speaker>Χορός</speaker>
                            <l n="385">τί ταῦτα στρέφει τεχνάζεις τε καὶ πορίζεις τριβάς;</l>
                            <l n="386">λαβὲ δʼ ἐμοῦ γʼ ἓνεκα παρʼ Ἱερωνύμου</l>
                            <l n="390">σκοτοδασυπυκνότριχά τινʼ Ἄιδος κυνῆν·</l>
                            <l n="391">ἀλλʼ ἐξάνοιγε μηχανὰς τὰς Σισύφου,</l>
                            <l n="392">ὡς σκῆψιν ἁγὼν οὗτος οὐκ ἐσδέξεται.</l>
                        </sp>
                    </div>
                    <div type="textpart" subtype="iambics">
                        <milestone ed="p" n="393" unit="card"/>
                        <sp>
                            <speaker>Δικαιόπολις</speaker>
                            <l n="393">ὥρα ʼστὶν ἤδη καρτερὰν ψυχὴν λαβεῖν,</l>
                            <l n="394">καί μοι βαδιστέʼ ἐστὶν ὡς Εὐριπίδην.</l>
                            <l n="395">παῖ παῖ.</l>
                        </sp>
                        <sp>
                            <speaker>Κηφισόφων</speaker>
                            <l n="395">τίς οὗτος,</l>
                        </sp>
                        <sp>
                            <speaker>Δικαιόπολις</speaker>
                            <l n="395">ἔνδον ἔστʼ Εὐριπίδης;</l>
                        </sp>
                        <sp>
                            <speaker>Κηφισόφων</speaker>
                            <l n="396">οὐκ ἔνδον ἔνδον ἐστίν, εἰ γνώμην ἔχεις.</l>
                        </sp>
                        <sp>
                            <speaker>Δικαιόπολις</speaker>
                            <l n="397">πῶς ἔνδον εἶτʼ οὐκ ἔνδον;</l>
                        </sp>
                        <sp>
                            <speaker>Κηφισόφων</speaker>
                            <l n="397">ὀρθῶς ὦ γέρον.</l>
                            <l n="398">ὁ νοῦς μὲν ἔξω ξυλλέγων ἐπύλλια</l>
                            <l n="399">οὐκ ἔνδον, αὐτὸς δʼ ἔνδον ἀναβάδην ποιεῖ</l>
                            <l n="400">τραγῳδίαν.</l>
                        </sp>
                        <sp>
                            <speaker>Δικαιόπολις</speaker>
                            <l n="400">ὦ τρισμακάριʼ Εὐριπίδη,</l>
                            <l n="401">ὅθʼ ὁ δοῦλος οὑτωσὶ σαφῶς ἀπεκρίνατο.</l>
                            <l n="402">ἐκκάλεσον αὐτόν.</l>
                        </sp>
                        <sp>
                            <speaker>Κηφισόφων</speaker>
                            <l n="402">ἀλλʼ ἀδύνατον.</l>
                        </sp>
                        <sp>
                            <speaker>Δικαιόπολις</speaker>
                            <l n="402">ἀλλʼ ὅμως·</l>
                            <l n="403">οὐ γὰρ ἂν ἀπέλθοιμʼ, ἀλλὰ κόψω τὴν θύραν.</l>
                            <l n="404">Εὐριπίδη, Εὐριπίδιον,</l>
                            <l n="405">ὑπάκουσον, εἴπερ τώποτʼ ἀνθρώπων τινί·</l>
                            <l n="406">Δικαιόπολις καλεῖ σε Χολλῄδης, ἐγώ.</l>
                            <milestone ed="p" n="407" unit="card"/>
                        </sp>
                        <sp>
                            <speaker>Εὐριπίδης</speaker>
                            <l n="407">ἀλλʼ οὐ σχολή.</l>
                        </sp>
                        <sp>
                            <speaker>Δικαιόπολις</speaker>
                            <l n="408">ἀλλʼ ἐκκυκλήθητʼ.</l>
                        </sp>
                        <sp>
                            <speaker>Εὐριπίδης</speaker>
                            <l n="408">ἀλλʼ ἀδύνατον.</l>
                        </sp>
                        <sp>
                            <speaker>Δικαιόπολις</speaker>
                            <l n="408">ἀλλʼ ὅμως.</l>
                        </sp>
                        <sp>
                            <speaker>Εὐριπίδης</speaker>
                            <l n="409">ἀλλʼ ἐκκυκλήσομαι· καταβαίνειν δʼ οὐ σχολή.</l>
                        </sp>
                        <sp>
                            <speaker>Δικαιόπολις</speaker>
                            <l n="410">Εὐριπίδη,</l>
                        </sp>
                        <sp>
                            <speaker>Εὐριπίδης</speaker>
                            <l n="410">τί λέλακας;</l>
                        </sp>
                        <sp>
                            <speaker>Δικαιόπολις</speaker>
                            <l n="410">ἀναβάδην ποιεῖς,</l>
                            <l n="411">ἐξὸν καταβάδην; οὐκ ἐτὸς χωλοὺς ποιεῖς.</l>
                            <l n="412">ἀτὰρ τί τὰ ῥάκιʼ ἐκ τραγῳδίας ἔχεις,</l>
                            <l n="413">ἐσθῆτʼ ἐλεινήν; οὐκ ἐτὸς πτωχοὺς ποιεῖς.</l>
                            <l n="414">ἀλλʼ ἀντιβολῶ πρὸς τῶν γονάτων σʼ Εὐριπίδη,</l>
                            <l n="415">δός μοι ῥάκιόν τι τοῦ παλαιοῦ δράματος.</l>
                            <l n="416">δεῖ γάρ με λέξαι τῷ χορῷ ῥῆσιν μακράν·</l>
                            <l n="417">αὕτη δὲ θάνατον, ἢν κακῶς λέξω, φέρει.</l>
                        </sp>
                        <sp>
                            <speaker>Εὐριπίδης</speaker>
                            <l n="418">τὰ ποῖα τρύχη; μῶν ἐν οἷς Οἰνεὺς ὁδὶ</l>
                            <l n="419">ὁ δύσποτμος γεραιὸς ἠγωνίζετο;</l>
                        </sp>
                        <sp>
                            <speaker>Δικαιόπολις</speaker>
                            <l n="420">οὐκ Οἰνέως ἦν, ἀλλʼ ἔτʼ ἀθλιωτέρου.</l>
                        </sp>
                        <sp>
                            <speaker>Εὐριπίδης</speaker>
                            <l n="421">τὰ τοῦ τυφλοῦ Φοίνικος;</l>
                        </sp>
                        <sp>
                            <speaker>Δικαιόπολις</speaker>
                            <l n="421">οὐ Φοίνικος, οὔ·</l>
                            <l n="422">ἀλλʼ ἕτερος ἦν Φοίνικος ἀθλιώτερος.</l>
                        </sp>
                        <sp>
                            <speaker>Εὐριπίδης</speaker>
                            <l n="423">ποίας ποθʼ ἁνὴρ λακίδας αἰτεῖται πέπλων;</l>
                            <l n="424">ἀλλʼ ἦ Φιλοκτήτου τὰ τοῦ πτωχοῦ λέγεις;</l>
                        </sp>
                        <sp>
                            <speaker>Δικαιόπολις</speaker>
                            <l n="425">οὐκ ἀλλὰ τούτου πολὺ πολὺ πτωχιστέρου.</l>
                        </sp>
                        <sp>
                            <speaker>Εὐριπίδης</speaker>
                            <l n="426">ἀλλʼ ἦ τὰ δυσπινῆ ʼθέλεις πεπλώματα,</l>
                            <l n="427">ἃ Βελλεροφόντης εἶχʼ ὁ χωλὸς οὑτοσί;</l>
                        </sp>
                        <sp>
                            <speaker>Δικαιόπολις</speaker>
                            <l n="428">οὐ Βελλεροφόντης· ἀλλὰ κἀκεῖνος μὲν ἦν</l>
                            <l n="429">χωλὸς προσαιτῶν στωμύλος δεινὸς λέγειν.</l>
                        </sp>
                        <sp>
                            <speaker>Εὐριπίδης</speaker>
                            <l n="430">οἶδʼ ἄνδρα Μυσὸν Τήλεφον.</l>
                        </sp>
                        <sp>
                            <speaker>Δικαιόπολις</speaker>
                            <l n="430">ναὶ Τήλεφον·</l>
                            <l n="431">τούτου δὸς ἀντιβολῶ σέ μοι τὰ σπάργανα.</l>
                        </sp>
                        <sp>
                            <speaker>Εὐριπίδης</speaker>
                            <l n="432">ὦ παῖ δὸς αὐτῷ Τηλέφου ῥακώματα.</l>
                            <l n="433">κεῖται δʼ ἄνωθεν τῶν Θυεστείων ῥακῶν</l>
                            <l n="434">μεταξὺ τῶν Ἰνοῦς.</l>
                        </sp>
                        <sp>
                            <speaker>Κηφισόφων</speaker>
                            <l n="434">ἰδοὺ ταυτὶ λαβέ.</l>
                        </sp>
                        <sp>
                            <speaker>Δικαιόπολις</speaker>
                            <l n="435">ὦ Ζεῦ διόπτα καὶ κατόπτα πανταχῇ,</l>
                            <l n="436">ἐνσκευάσασθαί μʼ οἷον ἀθλιώτατον.</l>
                            <l n="437">Εὐριπίδη, ʼπειδήπερ ἐχαρίσω ταδί,</l>
                            <l n="438">κἀκεῖνά μοι δὸς τἀκόλουθα τῶν ῥακῶν,</l>
                            <l n="439">τὸ πιλίδιον περὶ τὴν κεφαλὴν τὸ Μύσιον.</l>
                            <l n="440">δεῖ γάρ με δόξαι πτωχὸν εἶναι τήμερον,</l>
                            <l n="441">εἶναι μὲν ὅσπερ εἰμί, φαίνεσθαι δὲ μή·</l>
                            <l n="442">τοὺς μὲν θεατὰς εἰδέναι μʼ ὃς εἴμʼ ἐγώ,</l>
                            <l n="443">τοὺς δʼ αὖ χορευτὰς ἠλιθίους παρεστάναι,</l>
                            <l n="444">ὅπως ἂν αὐτοὺς ῥηματίοις σκιμαλίσω.</l>
                        </sp>
                        <sp>
                            <speaker>Εὐριπίδης</speaker>
                            <l n="445">δώσω· πυκνῇ γὰρ λεπτὰ μηχανᾷ φρενί.</l>
                        </sp>
                        <sp>
                            <speaker>Δικαιόπολις</speaker>
                            <l n="446">εὐδαιμονοίης, Τηλέφῳ δʼ ἁγὼ φρονῶ.</l>
                            <l n="447">εὖ γʼ οἷον ἤδη ῥηματίων ἐμπίμπλαμαι.</l>
                            <l n="448">ἀτὰρ δέομαί γε πτωχικοῦ βακτηρίου.</l>
                        </sp>
                        <sp>
                            <speaker>Εὐριπίδης</speaker>
                            <l n="449">τουτὶ λαβὼν ἄπελθε λαΐνων σταθμῶν.</l>
                        </sp>
                        <sp>
                            <speaker>Δικαιόπολις</speaker>
                            <l n="450">ὦ θύμʼ, ὁρᾷς γὰρ ὡς ἀπωθοῦμαι δόμων,</l>
                            <l n="451">πολλῶν δεόμενος σκευαρίων· νῦν δὴ γενοῦ</l>
                            <l n="452">γλίσχρος προσαιτῶν λιπαρῶν τʼ. Εὐριπίδη</l>
                            <l n="453">δός μοι σπυρίδιον διακεκαυμένον λύχνῳ.</l>
                            <milestone ed="p" n="454" unit="card"/>
                        </sp>
                        <sp>
                            <speaker>Εὐριπίδης</speaker>
                            <l n="454">τί δʼ ὦ τάλας σε τοῦδʼ ἔχει πλέκους χρέος;</l>
                        </sp>
                        <sp>
                            <speaker>Δικαιόπολις</speaker>
                            <l n="455">χρέος μὲν οὐδέν, βούλομαι δʼ ὅμως λαβεῖν.</l>
                        </sp>
                        <sp>
                            <speaker>Εὐριπίδης</speaker>
                            <l n="456">λυπηρὸς ἴσθʼ ὢν κἀποχώρησον δόμων.</l>
                        </sp>
                        <sp>
                            <speaker>Δικαιόπολις</speaker>
                            <l n="456">φεῦ·</l>
                            <l n="457">εὐδαιμονοίης, ὥσπερ ἡ μήτηρ ποτέ.</l>
                        </sp>
                        <sp>
                            <speaker>Εὐριπίδης</speaker>
                            <l n="458">ἄπελθε νῦν μοι.</l>
                        </sp>
                        <sp>
                            <speaker>Δικαιόπολις</speaker>
                            <l n="458">μἀλλά μοι δὸς ἓν μόνον</l>
                            <l n="459">κοτυλίσκιον τὸ χεῖλος ἀποκεκρουσμένον.</l>
                        </sp>
                        <sp>
                            <speaker>Εὐριπίδης</speaker>
                            <l n="460">φθείρου λαβὼν τόδʼ· ἴσθʼ ὀχληρὸς ὢν δόμοις.</l>
                        </sp>
                        <sp>
                            <speaker>Δικαιόπολις</speaker>
                            <l n="461">οὔπω μὰ Δίʼ· οἶσθʼ οἷʼ αὐτὸς ἐργάζει κακά.</l>
                            <l n="462">ἀλλʼ ὦ γλυκύτατʼ Εὐριπίδη τουτὶ μόνον</l>
                            <l n="463">δός μοι χυτρίδιον σφογγίῳ βεβυσμένον.</l>
                        </sp>
                        <sp>
                            <speaker>Εὐριπίδης</speaker>
                            <l n="464">ὦνθρωπʼ ἀφαιρήσει με τὴν τραγῳδίαν·</l>
                            <l n="465">ἄπελθε ταυτηνὶ λαβών.</l>
                        </sp>
                        <sp>
                            <speaker>Δικαιόπολις</speaker>
                            <l n="465">ἀπέρχομαι.</l>
                            <l n="466">καίτοι τί δράσω; δεῖ γὰρ ἑνὸς οὗ μὴ τυχὼν</l>
                            <l n="467">ἀπόλωλʼ. ἄκουσον ὦ γλυκύτατʼ Εὐριπίδη·</l>
                            <l n="468">τουτὶ λαβὼν ἄπειμι κοὐ πρόσειμʼ ἔτι·</l>
                            <l n="469">ἐς τὸ σπυρίδιον ἰσχνά μοι φυλλεῖα δός.</l>
                        </sp>
                        <sp>
                            <speaker>Εὐριπίδης</speaker>
                            <l n="470">ἀπολεῖς μʼ. ἰδού σοι. φροῦδά μοι τὰ δράματα.</l>
                        </sp>
                        <sp>
                            <speaker>Δικαιόπολις</speaker>
                            <l n="471">ἀλλʼ οὐκέτʼ, ἀλλʼ ἄπειμι. καὶ γάρ εἰμʼ ἄγαν</l>
                            <l n="472">ὀχληρός, οὐ δοκῶν με κοιράνους στυγεῖν.</l>
                            <l n="473">οἴμοι κακοδαίμων, ὡς ἀπόλωλʼ. ἐπελαθόμην</l>
                            <l n="474">ἐν ᾧπέρ ἐστι πάντα μοι τὰ πράγματα.</l>
                            <l n="475">Εὐριπίδιον ὦ φιλτάτιον καὶ γλυκύτατον,</l>
                            <l n="476">κάκιστʼ ἀπολοίμην, εἴ τί σʼ αἰτήσαιμʼ ἔτι,</l>
                            <l n="477">πλὴν ἓν μόνον, τουτὶ μόνον τουτὶ μόνον,</l>
                            <l n="478">σκάνδικά μοι δὸς μητρόθεν δεδεγμένος.</l>
                        </sp>
                        <sp>
                            <speaker>Εὐριπίδης</speaker>
                            <l n="479">ἁνὴρ ὑβρίζει· κλῇε πηκτὰ δωμάτων.</l>
                        </sp>
                        <sp>
                            <speaker>Δικαιόπολις</speaker>
                            <l n="480">ὦ θύμʼ ἄνευ σκάνδικος ἐμπορευτέα.</l>
                            <l n="481">ἆρʼ οἶσθʼ ὅσον τὸν ἀγῶνʼ ἀγωνιεῖ τάχα,</l>
                            <l n="482">μέλλων ὑπὲρ Λακεδαιμονίων ἀνδρῶν λέγειν;</l>
                            <l n="483">πρόβαινέ νυν ὦ θυμέ· γραμμὴ δʼ αὑτηί.</l>
                            <l n="484">ἕστηκας; οὐκ εἶ καταπιὼν Εὐριπίδην;</l>
                            <l n="485">ἐπῄνεσʼ· ἄγε νυν ὦ τάλαινα καρδία</l>
                            <l n="486">ἄπελθʼ ἐκεῖσε, κᾆτα τὴν κεφαλὴν ἐκεῖ</l>
                            <l n="487">παράσχες εἰποῦσʼ ἅττʼ ἂν αὐτῇ σοι δοκῇ.</l>
                            <l n="488">τόλμησον ἴθι χώρησον, ἄγαμαι καρδίας.<milestone ed="p"
                                    n="490" unit="card"/>
                            </l>
                        </sp>
                    </div>
                </div>
                <div type="textpart" subtype="Lyric-Scene">
                    <div type="textpart" subtype="strophe" n="1">
                        <sp>
                            <speaker>Χορός</speaker>
                            <l n="490">τί δράσεις; τί φήσεις; εὖ ἴσθι νυν</l>
                            <l n="491">ἀναίσχυντος ὢν σιδηροῦς τʼ ἀνήρ,</l>
                            <l n="492">ὅστις παρασχὼν τῇ πόλει τὸν αὐχένα</l>
                            <l n="493">ἅπασι μέλλεις εἷς λέγειν τἀναντία.</l>
                            <l n="494">ἁνὴρ οὐ τρέμει τὸ πρᾶγμʼ. εἶά νυν,</l>
                            <l n="495">ἐπειδήπερ αὐτὸς αἱρεῖ, λέγε.</l>
                        </sp>
                    </div>
                    <div type="textpart" subtype="iambics">
                        <milestone ed="p" n="496" unit="card"/>
                        <sp>
                            <speaker>Δικαιόπολις</speaker>
                            <l n="496">μή μοι φθονήσητʼ ἄνδρες οἱ θεώμενοι,</l>
                            <l n="497">εἰ πτωχὸς ὢν ἔπειτʼ ἐν Ἀθηναίοις λέγειν</l>
                            <l n="498">μέλλω περὶ τῆς πόλεως, τρυγῳδίαν ποιῶν.</l>
                            <l n="500">τὸ γὰρ δίκαιον οἶδε καὶ τρυγῳδία.</l>
                            <l n="501">ἐγὼ δὲ λέξω δεινὰ μὲν δίκαια δέ.</l>
                            <l n="502">οὐ γάρ με νῦν γε διαβαλεῖ Κλέων ὅτι</l>
                            <l n="503">ξένων παρόντων τὴν πόλιν κακῶς λέγω.</l>
                            <l n="504">αὐτοὶ γάρ ἐσμεν οὑπὶ Ληναίῳ τʼ ἀγών,</l>
                            <l n="505">κοὔπω ξένοι πάρεισιν· οὔτε γὰρ φόροι</l>
                            <l n="506">ἥκουσιν οὔτʼ ἐκ τῶν πόλεων οἱ ξύμμαχοι·</l>
                            <l n="507">ἀλλʼ ἐσμὲν αὐτοὶ νῦν γε περιεπτισμένοι·</l>
                            <l n="508">τοὺς γὰρ μετοίκους ἄχυρα τῶν ἀστῶν λέγω.</l>
                            <l n="509">ἐγὼ δὲ μισῶ μὲν Λακεδαιμονίους σφόδρα,</l>
                            <l n="510">καὐτοῖς ὁ Ποσειδῶν οὑπὶ Ταινάρῳ θεὸς</l>
                            <l n="511">σείσας ἅπασιν ἐμβάλοι τὰς οἰκίας·</l>
                            <l n="512">κἀμοὶ γάρ ἐστʼ ἀμπέλια διακεκομμένα.</l>
                            <l n="513">ἀτὰρ φίλοι γὰρ οἱ παρόντες ἐν λόγῳ,</l>
                            <l n="514">τί ταῦτα τοὺς Λάκωνας αἰτιώμεθα;</l>
                            <l n="515">ἡμῶν γὰρ ἄνδρες, κοὐχὶ τὴν πόλιν λέγω,</l>
                            <l n="516">μέμνησθε τοῦθʼ ὅτι οὐχὶ τὴν πόλιν λέγω,</l>
                            <l n="517">ἀλλʼ ἀνδράρια μοχθηρά, παρακεκομμένα,</l>
                            <l n="518">ἄτιμα καὶ παράσημα καὶ παράξενα,</l>
                            <l n="519">ἐσυκοφάντει Μεγαρέων τὰ χλανίσκια·</l>
                            <l n="520">κεἴ που σίκυον ἴδοιεν ἢ λαγῴδιον</l>
                            <l n="521">ἢ χοιρίδιον ἢ σκόροδον ἢ χόνδρους ἅλας,</l>
                            <l n="522">ταῦτʼ ἦν Μεγαρικὰ κἀπέπρατʼ αὐθημερόν.</l>
                            <l n="523">καὶ ταῦτα μὲν δὴ σμικρὰ κἀπιχώρια,</l>
                            <l n="524">πόρνην δὲ Σιμαίθαν ἰόντες Μεγαράδε</l>
                            <l n="525">νεανίαι κλέπτουσι μεθυσοκότταβοι·</l>
                            <l n="526">κᾆθʼ οἱ Μεγαρῆς ὀδύναις πεφυσιγγωμένοι</l>
                            <l n="527">ἀντεξέκλεψαν Ἀσπασίας πόρνα δύο·</l>
                            <l n="528">κἀντεῦθεν ἀρχὴ τοῦ πολέμου κατερράγη</l>
                            <l n="529">Ἕλλησι πᾶσιν ἐκ τριῶν λαικαστριῶν.</l>
                            <l n="530">ἐντεῦθεν ὀργῇ Περικλέης οὑλύμπιος</l>
                            <l n="531">ἤστραπτʼ ἐβρόντα ξυνεκύκα τὴν Ἑλλάδα,</l>
                            <l n="532">ἐτίθει νόμους ὥσπερ σκόλια γεγραμμένους,</l>
                            <l n="533">ὡς χρὴ Μεγαρέας μήτε γῇ μήτʼ ἐν ἀγορᾷ</l>
                            <l n="534">μήτʼ ἐν θαλάττῃ μήτʼ ἐν οὐρανῷ μένειν.</l>
                            <l n="535">ἐντεῦθεν οἱ Μεγαρῆς, ὅτε δὴ ʼπείνων βάδην,</l>
                            <l n="536">Λακεδαιμονίων ἐδέοντο τὸ ψήφισμʼ ὅπως</l>
                            <l n="537">μεταστραφείη τὸ διὰ τὰς λαικαστρίας·</l>
                            <l n="538">κοὐκ ἠθέλομεν ἡμεῖς δεομένων πολλάκις.</l>
                            <l n="539">κἀντεῦθεν ἤδη πάταγος ἦν τῶν ἀσπίδων.</l>
                            <l n="540">ἐρεῖ τις, οὐ χρῆν· ἀλλὰ τί ἐχρῆν, εἴπατε.</l>
                            <milestone ed="p" n="541" unit="card"/>
                            <l n="541">φέρʼ εἰ Λακεδαιμονίων τις ἐκπλεύσας σκάφει</l>
                            <l n="542">ἀπέδοτο φήνας κυνίδιον Σεριφίων,</l>
                            <l n="543">καθῆσθʼ ἂν ἐν δόμοισιν; ἦ πολλοῦ γε δεῖ·</l>
                            <l n="544">καὶ κάρτα μέντἂν εὐθέως καθείλκετε</l>
                            <l n="545">τριακοσίας ναῦς, ἦν δʼ ἂν ἡ πόλις πλέα</l>
                            <l n="546">θορύβου στρατιωτῶν, περὶ τριηράρχου βοῆς,</l>
                            <l n="547">μισθοῦ διδομένου, παλλαδίων χρυσουμένων,</l>
                            <l n="548">στοᾶς στεναχούσης, σιτίων μετρουμένων,</l>
                            <l n="549">ἀσκῶν, τροπωτήρων, κάδους ὠνουμένων,</l>
                            <l n="550">σκορόδων, ἐλαῶν, κρομμύων ἐν δικτύοις,</l>
                            <l n="551">στεφάνων, τριχίδων, αὐλητρίδων, ὑπωπίων·</l>
                            <l n="552">τὸ νεώριον δʼ αὖ κωπέων πλατουμένων,</l>
                            <l n="553">τύλων ψοφούντων, θαλαμιῶν τροπουμένων,</l>
                            <l n="554">αὐλῶν, κελευστῶν, νιγλάρων, συριγμάτων.</l>
                            <l n="555">ταῦτʼ οἶδʼ ὅτι ἂν ἐδρᾶτε· τὸν δὲ Τήλεφον</l>
                            <l n="556">οὐκ οἰόμεσθα; νοῦς ἄρʼ ἡμῖν οὐκ ἔνι.</l>
                        </sp>
                        <milestone ed="p" n="557" unit="card"/>
                        <sp>
                            <speaker>Ἡμιχόριον Α</speaker>
                            <l n="557">ἄληθες ὦπίτριπτε καί μιαρώτατε;</l>
                            <l n="558">ταυτὶ σὺ τολμᾷς πτωχὸς ὢν ἡμᾶς λέγειν,</l>
                            <l n="559">καὶ συκοφάντης εἴ τις ἦν ὠνείδισας;</l>
                        </sp>
                        <sp>
                            <speaker>Ἡμιχόριον Β</speaker>
                            <l n="560">νὴ τὸν Ποσειδῶ καὶ λέγει γʼ ἅπερ λέγει</l>
                            <l n="561">δίκαια πάντα κοὐδὲν αὐτῶν ψεύδεται.</l>
                        </sp>
                        <sp>
                            <speaker>Ἡμιχόριον Α</speaker>
                            <l n="562">εἶτʼ εἰ δίκαια, τοῦτον εἰπεῖν αὔτʼ ἐχρῆν;</l>
                            <l n="563">ἀλλʼ οὔτι χαίρων ταῦτα τολμήσει λέγειν.</l>
                        </sp>
                        <sp>
                            <speaker>Ἡμιχόριον Β</speaker>
                            <l n="564">οὗτος σὺ ποῖ θεῖς; οὐ μενεῖς; ὡς εἰ θενεῖς</l>
                            <l n="565">τὸν ἄνδρα τοῦτον, αὐτὸς ἀρθήσει τάχα.<milestone ed="p"
                                    n="566" unit="card"/>
                            </l>
                        </sp>
                    </div>
                    <div type="textpart" subtype="strophe" n="2">
                        <sp>
                            <speaker>Ἡμιχόριον Α</speaker>
                            <l n="556">ἰὼ Λάμαχʼ ὦ βλέπων ἀστραπάς,</l>
                            <l n="557">βοήθησον ὦ γοργολόφα φανείς,</l>
                            <l n="558">ἰὼ Λάμαχʼ ὦ φίλʼ ὦ φυλέτα·</l>
                            <l n="559">εἴτε τις ἔστι ταξίαρχος ἢ στρατηγὸς ἢ</l>
                            <l n="570">τειχομάχας ἀνήρ, βοηθησάτω</l>
                            <l n="571">τις ἀνύσας. ἐγὼ γὰρ ἔχομαι μέσος.<milestone ed="p" n="572"
                                    unit="card"/>
                            </l>
                        </sp>
                        <sp>
                            <speaker>Λάμαχος</speaker>
                            <l n="572">πόθεν βοῆς ἤκουσα πολεμιστηρίας;</l>
                            <l n="573">ποῖ χρὴ βοηθεῖν; ποῖ κυδοιμὸν ἐμβαλεῖν;</l>
                            <l n="574">τίς Γοργόνʼ ἐξήγειρεν ἐκ τοῦ σάγματος;</l>
                        </sp>
                        <sp>
                            <speaker>Δικαιόπολις</speaker>
                            <l n="575">ὦ Λάμαχʼ ἥρως, τῶν λόφων καὶ τῶν λόχων.</l>
                        </sp>
                        <sp>
                            <speaker>Ἡμιχόριον Α</speaker>
                            <l n="576">ὦ Λάμαχʼ, οὐ γὰρ οὗτος ἅνθρωπος πάλαι</l>
                            <l n="577">ἅπασαν ἡμῶν τὴν πόλιν κακορροθεῖ;</l>
                        </sp>
                        <sp>
                            <speaker>Λάμαχος</speaker>
                            <l n="577">οὗτος σὺ τολμᾷς πτωχὸς ὢν λέγειν τάδε;</l>
                        </sp>
                        <sp>
                            <speaker>Δικαιόπολις</speaker>
                            <l n="578">ὦ Λάμαχʼ ἥρως, ἀλλὰ συγγνώμην ἔχε,</l>
                            <l n="579">εἰ πτωχὸς ὢν εἶπόν τι κἀστωμυλάμην.</l>
                        </sp>
                        <sp>
                            <speaker>Λάμαχος</speaker>
                            <l n="580">τί δʼ εἶπας ἡμᾶς; οὐκ ἐρεῖς;</l>
                        </sp>
                        <sp>
                            <speaker>Δικαιόπολις</speaker>
                            <l n="580">οὐκ οἶδά πω·</l>
                            <l n="581">ὑπὸ τοῦ δέους γὰρ τῶν ὅπλων εἰλιγγιῶ.</l>
                            <l n="582">ἀλλʼ ἀντιβολῶ σʼ ἀπένεγκέ μου τὴν μορμόνα.</l>
                        </sp>
                        <sp>
                            <speaker>Λάμαχος</speaker>
                            <l n="583">ἰδού.</l>
                        </sp>
                        <sp>
                            <speaker>Δικαιόπολις</speaker>
                            <l n="583">παράθες νυν ὑπτίαν αὐτὴν ἐμοί.</l>
                        </sp>
                        <sp>
                            <speaker>Λάμαχος</speaker>
                            <l n="584">κεῖται.</l>
                        </sp>
                        <sp>
                            <speaker>Δικαιόπολις</speaker>
                            <l n="584">φέρε νυν ἀπὸ τοῦ κράνους μοι τὸ πτερόν.</l>
                        </sp>
                        <sp>
                            <speaker>Λάμαχος</speaker>
                            <l n="585">τουτὶ πτίλον σοι.</l>
                        </sp>
                        <sp>
                            <speaker>Δικαιόπολις</speaker>
                            <l n="585">τῆς κεφαλῆς νύν μου λαβοῦ,</l>
                            <l n="586">ἵνʼ ἐξεμέσω· βδελύττομαι γὰρ τοὺς λόφους.</l>
                        </sp>
                        <sp>
                            <speaker>Λάμαχος</speaker>
                            <l n="587">οὗτος τί δράσεις; τῷ πτίλῳ μέλλεις ἐμεῖν;</l>
                            <l n="588">πτίλον γάρ ἐστιν—</l>
                        </sp>
                        <sp>
                            <speaker>Δικαιόπολις</speaker>
                            <l n="588">εἰπέ μοι τίνος ποτὲ</l>
                            <l n="589">ὄρνιθός ἐστιν; ἆρα κομπολακύθου;</l>
                        </sp>
                        <sp>
                            <speaker>Λάμαχος</speaker>
                            <l n="590">οἴμʼ ὡς τεθνήξεις.</l>
                        </sp>
                        <sp>
                            <speaker>Δικαιόπολις</speaker>
                            <l n="590">μηδαμῶς ὦ Λάμαχε·</l>
                            <l n="591">οὐ γὰρ κατʼ ἰσχύν ἐστιν· εἰ δʼ ἰσχυρὸς εἶ,</l>
                            <l n="592">τί μʼ οὐκ ἀπεψώλησας; εὔοπλος γὰρ εἶ.</l>
                        </sp>
                        <sp>
                            <speaker>Λάμαχος</speaker>
                            <l n="593">ταυτὶ λέγεις σὺ τὸν στρατηγὸν πτωχὸς ὤν;</l>
                        </sp>
                        <sp>
                            <speaker>Δικαιόπολις</speaker>
                            <l n="594">ἐγὼ γάρ εἰμι πτωχός;</l>
                        </sp>
                        <sp>
                            <speaker>Λάμαχος</speaker>
                            <l n="594">ἀλλὰ τίς γὰρ εἶ;</l>
                        </sp>
                        <sp>
                            <speaker>Δικαιόπολις</speaker>
                            <l n="595">ὅστις; πολίτης χρηστός, οὐ σπουδαρχίδης,</l>
                            <l n="596">ἀλλʼ ἐξ ὅτου περ ὁ πόλεμος, στρατωνίδης,</l>
                            <l n="597">σὺ δʼ ἐξ ὅτου περ ὁ πόλεμος, μισθαρχίδης.</l>
                        </sp>
                        <sp>
                            <speaker>Λάμαχος</speaker>
                            <l n="598">ἐχειροτόνησαν γάρ με —</l>
                        </sp>
                        <sp>
                            <speaker>Δικαιόπολις</speaker>
                            <l n="598">κόκκυγές γε τρεῖς.</l>
                            <l n="599">ταῦτʼ οὖν ἐγὼ βδελυττόμενος ἐσπεισάμην,</l>
                            <l n="600">ὁρῶν πολιοὺς μὲν ἄνδρας ἐν ταῖς τάξεσιν,</l>
                            <l n="601">νεανίας δʼ οἵους σὺ διαδεδρακότας,</l>
                            <l n="602">τοὺς μὲν ἐπὶ Θρᾴκης μισθοφοροῦντας τρεῖς δραχμάς,</l>
                            <l n="603">Τεισαμενοφαινίππους Πανουργιππαρχίδας,</l>
                            <l n="604">ἑτέρους δὲ παρὰ Χάρητι τοὺς δʼ ἐν Χάοσιν,</l>
                            <l n="605">Γερητοθεοδώρους Διομειαλαζόνας,</l>
                            <l n="606">τοὺς δʼ ἐν Καμαρίνῃ κἀν Γέλα κἀν Καταγέλᾳ.</l>
                        </sp>
                        <sp>
                            <speaker>Λάμαχος</speaker>
                            <l n="607">ἐχειροτονήθησαν γάρ.</l>
                        </sp>
                        <sp>
                            <speaker>Δικαιόπολις</speaker>
                            <l n="607">αἴτιον δὲ τί</l>
                            <l n="608">ὑμᾶς μὲν ἀεὶ μισθοφορεῖν ἁμῃγέπῃ,</l>
                            <l n="609">τωνδὶ δὲ μηδένʼ; ἐτεὸν ὦ Μαριλάδη</l>
                            <l n="610">ἤδη πεπρέσβευκας σὺ πολιὸς ὢν † ἓν ἢ; †</l>
                            <l n="611">ἀνένευσε· καίτοι γʼ ἐστὶ σώφρων κἀργάτης.</l>
                            <l n="612">τί δαὶ Δράκυλλος ἢ Εὐφορίδης ἢ Πρινίδης;</l>
                            <l n="613">εἶδέν τις ὑμῶν τἀκβάτανʼ ἢ τοὺς Χάονας;</l>
                            <l n="614">οὔ φασιν. ἀλλʼ ὁ Κοισύρας καὶ Λάμαχος,</l>
                            <l n="615">οἷς ὑπʼ ἐράνου τε καὶ χρεῶν πρώην ποτέ,</l>
                            <l n="616">ὥσπερ ἀπόνιπτρον ἐκχέοντες ἑσπέρας,</l>
                            <l n="617">ἅπαντες <q>ἐξίστω</q> παρῄνουν οἱ φίλοι.</l>
                        </sp>
                        <sp>
                            <speaker>Λάμαχος</speaker>
                            <l n="618">ὦ δημοκρατία ταῦτα δῆτʼ ἀνασχετά;</l>
                        </sp>
                        <sp>
                            <speaker>Δικαιόπολις</speaker>
                            <l n="619">οὐ δῆτʼ ἐὰν μὴ μισθοφορῇ γε Λάμαχος.</l>
                        </sp>
                        <sp>
                            <speaker>Λάμαχος</speaker>
                            <l n="620">ἀλλʼ οὖν ἐγὼ μὲν πᾶσι Πελοποννησίοις</l>
                            <l n="621">ἀεὶ πολεμήσω καὶ ταράξω πανταχῇ</l>
                            <l n="622">καὶ ναυσὶ καὶ πεζοῖσι κατὰ τὸ καρτερόν.</l>
                        </sp>
                        <sp>
                            <speaker>Δικαιόπολις</speaker>
                            <l n="623">ἐγὼ δὲ κηρύττω γε Πελοποννησίοις</l>
                            <l n="624">ἅπασι καὶ Μεγαρεῦσι καὶ Βοιωτίοις</l>
                            <l n="625">πωλεῖν ἀγοράζειν πρὸς ἐμέ, Λαμάχῳ δὲ μή.</l>
                            <milestone ed="p" n="626" unit="card"/>
                        </sp>
                    </div>
                </div>
                <div type="textpart" subtype="Parabasis">
                    <div type="textpart" subtype="prelude">
                        <sp>
                            <speaker>Χορός</speaker>
                            <l n="626">ἁνὴρ νικᾷ τοῖσι λόγοισιν, καὶ τὸν δῆμον μεταπείθει</l>
                            <l n="627">περὶ τῶν σπονδῶν. ἀλλʼ ἀποδύντες τοῖς ἀναπαίστοις
                                    ἐπίωμεν.<milestone ed="p" n="628" unit="card"/>
                            </l>
                        </sp>
                    </div>
                    <div type="textpart" subtype="parabasis" met="anapests">
                        <sp>
                            <speaker>Χορός</speaker>
                            <l n="628">ἐξ οὗ γε χοροῖσιν ἐφέστηκεν τρυγικοῖς ὁ διδάσκαλος ἡμῶν,</l>
                            <l n="629">οὔπω παρέβη πρὸς τὸ θέατρον λέξων ὡς δεξιός ἐστιν·</l>
                            <l n="630">διαβαλλόμενος δʼ ὑπὸ τῶν ἐχθρῶν ἐν Ἀθηναίοις ταχυβούλοις,</l>
                            <l n="631">ὡς κωμῳδεῖ τὴν πόλιν ἡμῶν καὶ τὸν δῆμον καθυβρίζει,</l>
                            <l n="632">ἀποκρίνασθαι δεῖται νυνὶ πρὸς Ἀθηναίους μεταβούλους.</l>
                            <l n="633">φησὶν δʼ εἶναι πολλῶν ἀγαθῶν ἄξιος ὑμῖν ὁ ποιητής,</l>
                            <l n="634">παύσας ὑμᾶς ξενικοῖσι λόγοις μὴ λίαν ἐξαπατᾶσθαι,</l>
                            <l n="635">μήθʼ ἥδεσθαι θωπευομένους, μήτʼ εἶναι χαυνοπολίτας.</l>
                            <l n="636">πρότερον δʼ ὑμᾶς ἀπὸ τῶν πόλεων οἱ πρέσβεις ἐξαπατῶντες</l>
                            <l n="637">πρῶτον μὲν ἰοστεφάνους ἐκάλουν· κἀπειδὴ τοῦτό τις εἴποι,</l>
                            <l n="638">εὐθὺς διὰ τοὺς στεφάνους ἐπʼ ἄκρων τῶν πυγιδίων ἐκάθησθε.</l>
                            <l n="639">εἰ δέ τις ὑμᾶς ὑποθωπεύσας λιπαρὰς καλέσειεν Ἀθήνας,</l>
                            <l n="640">ηὕρετο πᾶν ἂν διὰ τὰς λιπαράς, ἀφύων τιμὴν περιάψας.</l>
                            <l n="641">ταῦτα ποιήσας πολλῶν ἀγαθῶν αἴτιος ὑμῖν γεγένηται,</l>
                            <l n="642">καὶ τοὺς δήμους ἐν ταῖς πόλεσιν δείξας ὡς δημοκρατοῦνται.</l>
                            <l n="643">τοιγάρτοι νῦν ἐκ τῶν πόλεων τὸν φόρον ὑμῖν ἀπάγοντες</l>
                            <l n="644">ἥξουσιν ἰδεῖν ἐπιθυμοῦντες τὸν ποιητὴν τὸν ἄριστον,</l>
                            <l n="645">ὅστις παρεκινδύνευσʼ εἰπεῖν ἐν Ἀθηναίοις τὰ δίκαια.</l>
                            <l n="646">οὕτω δʼ αὐτοῦ περὶ τῆς τόλμης ἤδη πόρρω κλέος ἥκει,</l>
                            <l n="647">ὅτε καὶ βασιλεὺς Λακεδαιμονίων τὴν πρεσβείαν βασανίζων</l>
                            <l n="648">ἠρώτησεν πρῶτα μὲν αὐτοὺς πότεροι ταῖς ναυσὶ κρατοῦσιν,</l>
                            <l n="649">εἶτα δὲ τοῦτον τὸν ποιητὴν ποτέρους εἴποι κακὰ πολλά·</l>
                            <l n="650">τούτους γὰρ ἔφη τοὺς ἀνθρώπους πολὺ βελτίους γεγενῆσθαι</l>
                            <l n="651">καὶ τῷ πολέμῳ πολὺ νικήσειν τοῦτον ξύμβουλον ἔχοντας.</l>
                            <l n="652">διὰ ταῦθʼ ὑμᾶς Λακεδαιμόνιοι τὴν εἰρήνην προκαλοῦνται</l>
                            <l n="653">καὶ τὴν Αἴγιναν ἀπαιτοῦσιν· καὶ τῆς νήσου μὲν ἐκείνης</l>
                            <l n="654">οὐ φροντίζουσʼ, ἀλλʼ ἵνα τοῦτον τὸν ποιητὴν ἀφέλωνται.</l>
                            <l n="655">ἀλλʼ ὑμεῖς τοι μή ποτʼ ἀφῆσθʼ· ὡς κωμῳδήσει τὰ δίκαια·</l>
                            <l n="656">φησὶν δʼ ὑμᾶς πολλὰ διδάξειν ἀγάθʼ, ὥστʼ εὐδαίμονας
                                εἶναι,</l>
                            <l n="657">οὐ θωπεύων οὐδʼ ὑποτείνων μισθοὺς οὐδʼ ἐξαπατύλλων,</l>
                            <l n="658">οὐδὲ πανουργῶν οὐδὲ κατάρδων, ἀλλὰ τὰ βέλτιστα
                                    διδάσκων.<milestone ed="p" n="659" unit="card"/>
                            </l>
                        </sp>
                    </div>
                    <div type="textpart" subtype="pnigos">
                        <sp>
                            <speaker>Χορός</speaker>
                            <l n="659">πρὸς ταῦτα Κλέων καὶ παλαμάσθω</l>
                            <l n="660">καὶ πᾶν ἐπʼ ἐμοὶ τεκταινέσθω.</l>
                            <l n="661">τὸ γὰρ εὖ μετʼ ἐμοῦ καὶ τὸ δίκαιον</l>
                            <l n="662">ξύμμαχον ἔσται, κοὐ μή ποθʼ ἁλῶ</l>
                            <l n="663">περὶ τὴν πόλιν ὢν ὥσπερ ἐκεῖνος</l>
                            <l n="664">δειλὸς καὶ λακαταπύγων. <milestone ed="p" n="665" unit="card"
                                />
                            </l>
                        </sp>
                    </div>
                    <div type="textpart" subtype="strophe">
                        <sp>
                            <speaker>Χορός</speaker>
                            <l n="665">δεῦρο Μοῦσʼ ἐλθὲ φλεγυρὰ πυρὸς ἔχουσα μένος ἔντονος
                                Ἀχαρνική.</l>
                            <l n="668">οἷον ἐξ ἀνθράκων πρινίνων φέψαλος ἀνήλατʼ ἐρεθιζόμενος οὐρίᾳ
                                ῥιπίδι,</l>
                            <l n="670">ἡνίκʼ ἂν ἐπανθρακίδες ὦσι παρακείμεναι,</l>
                            <l n="673">οἱ δὲ Θασίαν ἀνακυκῶσι λιπαράμπυκα,</l>
                            <l n="674">οἱ δὲ μάττωσιν, οὕτω σοβαρὸν ἐλθὲ μέλος ἔντονον
                                ἀγροικότερον</l>
                            <l n="675">ὡς ἐμὲ λαβοῦσα τὸν δημότην.</l>
                            <milestone ed="p" n="676" unit="card"/>
                        </sp>
                    </div>
                    <div type="textpart" subtype="epirrhema" met="trochees">
                        <sp>
                            <speaker>Χορός</speaker>
                            <l n="676">οἱ γέροντες οἱ παλαιοὶ μεμφόμεσθα τῇ πόλει·</l>
                            <l n="677">οὐ γὰρ ἀξίως ἐκείνων ὧν ἐναυμαχήσαμεν</l>
                            <l n="678">γηροβοσκούμεσθʼ ὑφʼ ὑμῶν, ἀλλὰ δεινὰ πάσχομεν,</l>
                            <l n="679">οἵτινες γέροντας ἄνδρας ἐμβαλόντες ἐς γραφὰς</l>
                            <l n="680">ὑπὸ νεανίσκων ἐᾶτε καταγελᾶσθαι ῥητόρων,</l>
                            <l n="681">οὐδὲν ὄντας, ἀλλὰ κωφοὺς καὶ παρεξηυλημένους,</l>
                            <l n="682">οἷς Ποσειδῶν ἀσφάλειός ἐστιν ἡ βακτηρία·</l>
                            <l n="683">τονθορύζοντες δὲ γήρᾳ τῷ λίθῳ προσέσταμεν,</l>
                            <l n="684">οὐχ ὁρῶντες οὐδὲν εἰ μὴ τῆς δίκης τὴν ἠλύγην.</l>
                            <l n="685">ὁ δέ, νεανίας ἑαυτῷ σπουδάσας ξυνηγορεῖν,</l>
                            <l n="686">ἐς τάχος παίει ξυνάπτων στρογγύλοις τοῖς ῥήμασιν·</l>
                            <l n="687">κᾆτʼ ἀνελκύσας ἐρωτᾷ σκανδάληθρʼ ἱστὰς ἐπῶν</l>
                            <l n="688">ἄνδρα Τιθωνὸν σπαράττων καὶ ταράττων καὶ κυκῶν.</l>
                            <l n="689">ὁ δʼ ὑπὸ γήρως μασταρύζει, κᾆτʼ ὀφλὼν ἀπέρχεται,</l>
                            <l n="690">εἶτα λύζει καὶ δακρύει καὶ λέγει πρὸς τοὺς φίλους,</l>
                            <l n="691">
                                <q>οὗ μʼ ἐχρῆν σορὸν πρίασθαι τοῦτʼ ὀφλὼν ἀπέρχομαι.</q>
                                <milestone ed="p" n="692" unit="card"/>
                            </l>
                        </sp>
                    </div>
                    <div type="textpart" subtype="antistrophe">
                        <sp>
                            <speaker>Χορός</speaker>
                            <l n="692">ταῦτα πῶς εἰκότα, γέροντʼ ἀπολέσαι πολιὸν ἄνδρα περὶ
                                κλεψύδραν,</l>
                            <l n="695">πολλὰ δὴ ξυμπονήσαντα καὶ θερμὸν ἀπο-</l>
                            <l n="696">μορξάμενον ἀνδρικὸν ἱδρῶτα δὴ καὶ πολύν,</l>
                            <l n="697">ἄνδρʼ ἀγαθὸν ὄντα Μαραθῶνι περὶ τὴν πόλιν;</l>
                            <l n="698">εἶτα Μαραθῶνι μὲν ὅτʼ ἦμεν ἐδιώκομεν,</l>
                            <l n="700">νῦν δʼ ὑπʼ ἀνδρῶν πονηρῶν σφόδρα διωκόμεθα, κᾆτα
                                προσαλισκόμεθα.</l>
                            <l n="702">πρὸς τάδε τίς ἀντερεῖ Μαρψίας;<milestone ed="p" n="703"
                                    unit="card"/>
                            </l>
                        </sp>
                    </div>
                    <div type="textpart" subtype="antepirrhema" met="trochees">
                        <sp>
                            <speaker>Χορός</speaker>
                            <l n="703">τῷ γὰρ εἰκὸς ἄνδρα κυφὸν ἡλίκον Θουκυδίδην</l>
                            <l n="704">ἐξολέσθαι συμπλακέντα τῇ Σκυθῶν ἐρημίᾳ,</l>
                            <l n="705">τῷδε τῷ Κηφισοδήμῳ τῷ λάλῳ ξυνηγόρῳ;</l>
                            <l n="706">ὥστʼ ἐγὼ μὲν ἠλέησα κἀπεμορξάμην ἰδὼν</l>
                            <l n="707">ἄνδρα πρεσβύτην ὑπʼ ἀνδρὸς τοξότου κυκώμενον,</l>
                            <l n="708">ὃς μὰ τὴν Δήμητρʼ, ἐκεῖνος ἡνίκʼ ἦν Θουκυδίδης,</l>
                            <l n="709">οὐδʼ ἂν αὐτὴν τὴν Ἀχαίαν ῥᾳδίως ἠνέσχετο,</l>
                            <l n="710">ἀλλὰ κατεπάλαισε μέντἂν πρῶτον Εὐάθλους δέκα,</l>
                            <l n="711">κατεβόησε δʼ ἂν κεκραγὼς τοξότας τρισχιλίους,</l>
                            <l n="712">περιετόξευσεν δʼ ἂν αὐτοῦ τοῦ πατρὸς τοὺς ξυγγενεῖς.</l>
                            <l n="713">ἀλλʼ ἐπειδὴ τοὺς γέροντας οὐκ ἐᾶθʼ ὕπνου τυχεῖν,</l>
                            <l n="714">ψηφίσασθε χωρὶς εἶναι τὰς γραφάς, ὅπως ἂν ᾖ</l>
                            <l n="715">τῷ γέροντι μὲν γέρων καὶ νωδὸς ὁ ξυνήγορος,</l>
                            <l n="716">τοῖς νέοισι δʼ εὐρύπρωκτος καὶ λάλος χὠ Κλεινίου.</l>
                            <l n="717">κἀξελαύνειν χρὴ τὸ λοιπόν, κἂν φύγῃ τις ζημιοῦν,</l>
                            <l n="718">τὸν γέροντα τῷ γέροντι, τὸν νέον δὲ τῷ νέῳ.</l>
                            <milestone ed="p" n="719" unit="card"/>
                        </sp>
                    </div>
                </div>
                <div type="textpart" subtype="Episode">
                    <sp>
                        <speaker>Δικαιόπολις</speaker>
                        <l n="719">ὅροι μὲν ἀγορᾶς εἰσιν οἵδε τῆς ἐμῆς.</l>
                        <l n="720">ἐνταῦθʼ ἀγοράζειν πᾶσι Πελοποννησίοις</l>
                        <l n="721">ἔξεστι καὶ Μεγαρεῦσι καὶ Βοιωτίοις,</l>
                        <l n="722">ἐφʼ ᾧτε πωλεῖν πρὸς ἐμέ, Λαμάχῳ δὲ μή.</l>
                        <l n="723">ἀγορανόμους δὲ τῆς ἀγορᾶς καθίσταμαι</l>
                        <l n="724">τρεῖς τοὺς λαχόντας τούσδʼ ἱμάντας ἐκ Λεπρῶν.</l>
                        <l n="725">ἐνταῦθα μήτε συκοφάντης εἰσίτω</l>
                        <l n="726">μήτʼ ἄλλος ὅστις Φασιανός ἐστʼ ἀνήρ.</l>
                        <l n="727">ἐγὼ δὲ τὴν στήλην καθʼ ἣν ἐσπεισάμην</l>
                        <l n="728">μέτειμʼ, ἵνα στήσω φανερὰν ἐν τἀγορᾷ.</l>
                    </sp>
                    <sp>
                        <speaker>Μεγαρεύς</speaker>
                        <l n="729">ἀγορὰ νʼ Ἀθάναις χαῖρε Μεγαρεῦσιν φίλα.</l>
                        <l n="730">ἐπόθουν τυ ναὶ τὸν φίλιον ᾇπερ ματέρα.</l>
                        <l n="731">ἀλλʼ ὦ πόνηρα κώριʼ ἀθλίω πατρός,</l>
                        <l n="732">ἄμβατε ποττὰν μᾶδδαν, αἴ χʼ εὕρητέ πᾶ.</l>
                        <l n="733">ἀκούετε δή, ποτέχετʼ ἐμὶν τὰν γαστέρα·</l>
                        <l n="734">πότερα πεπρᾶσθαι χρῄδδετʼ ἢ πεινῆν κακῶς;</l>
                    </sp>
                    <div type="textpart" subtype="lyric">
                        <sp>
                            <speaker>Κόρα</speaker>
                            <l n="735">πεπρᾶσθαι πεπρᾶσθαι.</l>
                        </sp>
                        <sp>
                            <speaker>Μεγαρεύς</speaker>
                            <l n="736">ἐγώνγα καὐτός φαμι. τίς δʼ οὕτως ἄνους</l>
                            <l n="737">ὃς ὑμέ κα πρίαιτο φανερὰν ζαμίαν;</l>
                            <l n="738">ἀλλʼ ἔστι γάρ μοι Μεγαρικά τις μαχανά,</l>
                            <l n="739">χοίρως γὰρ ὑμὲ σκευάσας φασῶ φέρειν.</l>
                            <l n="740">περίθεσθε τάσδε τὰς ὁπλὰς τῶν χοιρίων.</l>
                            <l n="741">ὅπως δὲ δοξεῖτʼ εἶμεν ἐξ ἀγαθᾶς ὑός·</l>
                            <l n="742">ὡς ναὶ τὸν Ἑρμᾶν, αἴπερ ἱξεῖτʼ οἴκαδις</l>
                            <l n="743">ἄπρατα, πειρασεῖσθε τᾶς λιμῶ κακῶς.</l>
                            <l n="744">ἀλλʼ ἀμφίθεσθε καὶ ταδὶ τὰ ῥυγχία,</l>
                            <l n="745">κἤπειτεν ἐς τὸυ σάκκον ὧδʼ ἐσβαίνετε.</l>
                            <l n="746">ὅπως δὲ γρυλλιξεῖτε καὶ κοΐξετε</l>
                            <l n="747">χἠσεῖτε φωνὰν χοιρίων μυστηρικῶν.</l>
                            <l n="748">ἐγὼν δὲ καρυξῶ Δικαιόπολιν ὅπᾳ·</l>
                            <l n="749">Δικαιόπολι, ἦ λῇς πρίασθαι χοιρία;</l>
                            <milestone ed="p" n="750" unit="card"/>
                        </sp>
                        <sp>
                            <speaker>Δικαιόπολις</speaker>
                            <l n="750">τί; ἀνὴρ Μεγαρικός;</l>
                        </sp>
                        <sp>
                            <speaker>Μεγαρεύς</speaker>
                            <l n="750">ἀγορασοῦντες ἵκομες.</l>
                        </sp>
                        <sp>
                            <speaker>Δικαιόπολις</speaker>
                            <l n="751">πῶς ἔχετε;</l>
                        </sp>
                        <sp>
                            <speaker>Μεγαρεύς</speaker>
                            <l n="751">διαπεινᾶμες ἀεὶ ποττὸ πῦρ.</l>
                        </sp>
                        <sp>
                            <speaker>Δικαιόπολις</speaker>
                            <l n="752">ἀλλʼ ἡδύ τοι νὴ τὸν Δίʼ, ἢν αὐλὸς παρῇ.</l>
                            <l n="753">τί δʼ ἄλλο πράττεθʼ οἱ Μεγαρῆς νῦν;</l>
                        </sp>
                        <sp>
                            <speaker>Μεγαρεύς</speaker>
                            <l n="753">οἷα δή.</l>
                            <l n="754">ὅκα μὲν ἐγὼν τηνῶθεν ἐμπορευόμαν,</l>
                            <l n="755">ἄνδρες πρόβουλοι τοῦτʼ ἔπραττον τᾷ πόλει,</l>
                            <l n="756">ὅπως τάχιστα καὶ κάκιστʼ ἀπολοίμεθα.</l>
                        </sp>
                        <sp>
                            <speaker>Δικαιόπολις</speaker>
                            <l n="757">αὐτίκʼ ἄρʼ ἀπαλλάξεσθε πραγμάτων.</l>
                        </sp>
                        <sp>
                            <speaker>Μεγαρεύς</speaker>
                            <l n="757">σά μάν;</l>
                        </sp>
                        <sp>
                            <speaker>Δικαιόπολις</speaker>
                            <l n="758">τί δʼ ἄλλο Μεγαροῖ; πῶς ὁ σῖτος ὤνιος;</l>
                        </sp>
                        <sp>
                            <speaker>Μεγαρεύς</speaker>
                            <l n="759">παρʼ ἁμὶ πολυτίματος ᾇπερ τοὶ θεοί.</l>
                        </sp>
                        <sp>
                            <speaker>Δικαιόπολις</speaker>
                            <l n="760">ἅλας οὖν φέρεις;</l>
                        </sp>
                        <sp>
                            <speaker>Μεγαρεύς</speaker>
                            <l n="760">οὐχ ὑμὲς αὐτῶν ἄρχετε;</l>
                        </sp>
                        <sp>
                            <speaker>Δικαιόπολις</speaker>
                            <l n="761">οὐδὲ σκόροδα;</l>
                        </sp>
                        <sp>
                            <speaker>Μεγαρεύς</speaker>
                            <l n="761">ποῖα σκόροδʼ; ὑμὲς τῶν ἀεί,</l>
                            <l n="762">ὅκκʼ ἐσβάλητε, τὼς ἀρωραῖοι μύες</l>
                            <l n="763">πάσσακι τὰς ἄγλιθας ἐξορύσσετε.</l>
                        </sp>
                        <sp>
                            <speaker>Δικαιόπολις</speaker>
                            <l n="764">τί δαὶ φέρεις;</l>
                        </sp>
                        <sp>
                            <speaker>Μεγαρεύς</speaker>
                            <l n="764">χοίρως ἐγώνγα μυστικάς.</l>
                        </sp>
                        <sp>
                            <speaker>Δικαιόπολις</speaker>
                            <l n="765">καλῶς λέγεις· ἐπίδειξον.</l>
                        </sp>
                        <sp>
                            <speaker>Μεγαρεύς</speaker>
                            <l n="765">ἀλλὰ μὰν καλαί.</l>
                            <l n="766">ἄντεινον αἰ λῇς· ὡς παχεῖα καὶ καλά.</l>
                        </sp>
                        <sp>
                            <speaker>Δικαιόπολις</speaker>
                            <l n="767">τουτὶ τί ἦν τὸ πρᾶγμα;</l>
                        </sp>
                        <sp>
                            <speaker>Μεγαρεύς</speaker>
                            <l n="767">χοῖρος ναὶ Δία.</l>
                        </sp>
                        <sp>
                            <speaker>Δικαιόπολις</speaker>
                            <l n="768">τί λέγεις σύ; ποδαπὴ δή ʼστι χοῖρος;</l>
                        </sp>
                        <sp>
                            <speaker>Μεγαρεύς</speaker>
                            <l n="768">Μεγαρικά.</l>
                            <l n="769">ἢ οὐ χοῖρός ἐσθʼ ἅδʼ;</l>
                        </sp>
                        <sp>
                            <speaker>Δικαιόπολις</speaker>
                            <l n="769">οὐκ ἔμοιγε φαίνεται.</l>
                        </sp>
                        <sp>
                            <speaker>Μεγαρεύς</speaker>
                            <l n="770">οὐ δεινά; θᾶσθε τῶδε τὰς ἀπιστίας·</l>
                            <l n="771">οὔ φατι τάνδε χοῖρον εἶμεν. ἀλλὰ μάν,</l>
                            <l n="772">αἰ λῇς, περίδου μοι περὶ θυμιτιδᾶν ἁλῶν,</l>
                            <l n="773">αἰ μή ʼστιν οὗτος χοῖρος Ἑλλάνων νόμῳ.</l>
                        </sp>
                        <sp>
                            <speaker>Δικαιόπολις</speaker>
                            <l n="774">ἀλλʼ ἔστιν ἀνθρώπου γε.</l>
                        </sp>
                        <sp>
                            <speaker>Μεγαρεύς</speaker>
                            <l n="774">ναὶ τὸν Διοκλέα</l>
                            <l n="775">ἐμά γα. τὺ δέ νιν εἴμεναι τίνος δοκεῖς;</l>
                            <l n="776">ἦ λῇς ἀκοῦσαι φθεγγομένας;</l>
                        </sp>
                        <sp>
                            <speaker>Δικαιόπολις</speaker>
                            <l n="776">νὴ τοὺς θεοὺς</l>
                            <l n="777">ἔγωγε.</l>
                        </sp>
                        <sp>
                            <speaker>Μεγαρεύς</speaker>
                            <l n="777">φώνει δὴ τὺ ταχέως χοιρίον.</l>
                            <l n="778">οὐ χρῆσθα; σιγῇς ὦ κάκιστʼ ἀπολουμένα;</l>
                            <l n="779">πάλιν τυ ἀποισῶ ναὶ τὸν Ἑρμᾶν οἴκαδις.</l>
                        </sp>
                        <sp>
                            <speaker>Κόρη</speaker>
                            <l n="780">κοῒ κοΐ.</l>
                        </sp>
                        <sp>
                            <speaker>Μεγαρεύς</speaker>
                            <l n="781">αὕτα ʼστὶ χοῖρος;</l>
                        </sp>
                        <sp>
                            <speaker>Δικαιόπολις</speaker>
                            <l n="781">νῦν γε χοῖρος φαίνεται.</l>
                            <l n="782">ἀτὰρ ἐκτραφείς γε κύσθος ἔσται.</l>
                        </sp>
                        <sp>
                            <speaker>Μεγαρεύς</speaker>
                            <l n="782">πέντʼ ἑτῶν,</l>
                            <l n="783">σάφʼ ἴσθι, ποττὰν ματέρʼ εἰκασθήσεται.</l>
                        </sp>
                        <sp>
                            <speaker>Δικαιόπολις</speaker>
                            <l n="784">ἀλλʼ οὐδὲ θύσιμός ἐστιν αὑτηγί.</l>
                        </sp>
                        <sp>
                            <speaker>Μεγαρεύς</speaker>
                            <l n="784">σά μάν;</l>
                            <l n="785">πᾷ δʼ οὐχὶ θύσιμός ἐστι;</l>
                        </sp>
                        <sp>
                            <speaker>Δικαιόπολις</speaker>
                            <l n="785">κέρκον οὐκ ἔχει.</l>
                        </sp>
                        <sp>
                            <speaker>Μεγαρεύς</speaker>
                            <l n="786">νεαρὰ γάρ ἐστιν· ἀλλὰ δελφακουμένα</l>
                            <l n="787">ἑξεῖ μεγάλαν τε καὶ παχεῖαν κἠρυθράν.</l>
                            <l n="788">ἀλλʼ αἰ τράφειν λῇς, ἅδε τοι χοῖρος καλά.</l>
                        </sp>
                        <sp>
                            <speaker>Δικαιόπολις</speaker>
                            <l n="789">ὡς ξυγγενὴς ὁ κύσθος αὐτῆς θατέρᾳ.</l>
                        </sp>
                        <sp>
                            <speaker>Μεγαρεύς</speaker>
                            <l n="790">ὁμοματρία γάρ ἐστι κἠκ τωὐτῶ πατρός.</l>
                            <l n="791">αἰ δʼ ἂν παχυνθῇ κἀναχνοιανθῇ τριχί,</l>
                            <l n="792">κάλλιστος ἔσται χοῖρος Ἀφροδίτᾳ θύειν.</l>
                        </sp>
                        <sp>
                            <speaker>Δικαιόπολις</speaker>
                            <l n="793">ἀλλʼ οὐχὶ χοῖρος τἀφροδίτῃ θύεται.</l>
                        </sp>
                        <sp>
                            <speaker>Μεγαρεύς</speaker>
                            <l n="794">οὐ χοῖρος Ἀφροδίτᾳ; μόνᾳ γα δαιμόνων.</l>
                            <l n="795">καὶ γίνεταί γα τᾶνδε τᾶν χοίρων τὸ κρῆς</l>
                            <l n="796">ἅδιστον ἂν τὸν ὀδελὸν ἐμπεπαρμένον.</l>
                        </sp>
                        <sp>
                            <speaker>Δικαιόπολις</speaker>
                            <l n="797">ἤδη δʼ ἄνευ τῆς μητρὸς ἐσθίοιεν ἄν;</l>
                        </sp>
                        <sp>
                            <speaker>Μεγαρεύς</speaker>
                            <l n="798">ναὶ τὸν Ποτειδᾶν καί κʼ ἄνις γα τῶ πατρός.<milestone ed="p"
                                    n="799" unit="card"/>
                            </l>
                        </sp>
                        <sp>
                            <speaker>Δικαιόπολις</speaker>
                            <l n="799">τί δʼ ἐσθίει μάλιστα;</l>
                        </sp>
                        <sp>
                            <speaker>Μεγαρεύς</speaker>
                            <l n="799">πάνθʼ ἅ κα διδῷς.</l>
                            <l n="800">αὐτὸς δʼ ἐρώτη.</l>
                        </sp>
                        <sp>
                            <speaker>Δικαιόπολις</speaker>
                            <l n="800">χοῖρε χοῖρε.</l>
                        </sp>
                        <sp>
                            <speaker>Κόρα</speaker>
                            <l n="800">κοῒ κοΐ.</l>
                        </sp>
                        <sp>
                            <speaker>Δικαιόπολις</speaker>
                            <l n="801">τρώγοις ἂν ἐρεβίνθους;</l>
                        </sp>
                        <sp>
                            <speaker>Κόρα</speaker>
                            <l n="801">κοῒ κοῒ κοΐ.</l>
                        </sp>
                        <sp>
                            <speaker>Δικαιόπολις</speaker>
                            <l n="802">τί δαί; φιβάλεως ἰσχάδας;</l>
                        </sp>
                        <sp>
                            <speaker>Κόρα</speaker>
                            <l n="802">κοῒ κοΐ.</l>
                        </sp>
                        <sp>
                            <speaker>Δικαιόπολις</speaker>
                            <l n="803">τί δαὶ σύ; τρώγοις ἄν;</l>
                        </sp>
                        <sp>
                            <speaker>Κόρα</speaker>
                            <l n="803">κοῒ κοῒ κοΐ.</l>
                        </sp>
                        <sp>
                            <speaker>Δικαιόπολις</speaker>
                            <l n="804">ὡς ὀξὺ πρὸς τὰς ἰσχάδας κεκράγατε.</l>
                            <l n="805">ἐνεγκάτω τις ἔνδοθεν τῶν ἰσχάδων</l>
                            <l n="806">τοῖς χοιριδίοισιν. ἆρα τρώξονται; βαβαί,</l>
                            <l n="807">οἷον ῥοθιάζουσʼ ὦ πολυτίμηθʼ Ἡράκλεις.</l>
                            <l n="808">ποδαπὰ τὰ χοιρίʼ; ὡς Τραγασαῖα φαίνεται.</l>
                        </sp>
                        <sp>
                            <speaker>Μεγαρεύς</speaker>
                            <l n="809">ἀλλʼ οὔτι πάσας κατέτραγον τὰς ἰσχάδας.</l>
                            <l n="810">ἐγὼ γὰρ αὐτᾶν τάνδε μίαν ἀνειλόμαν.</l>
                        </sp>
                        <sp>
                            <speaker>Δικαιόπολις</speaker>
                            <l n="811">νὴ τὸν Δίʼ ἀστείω γε τὼ βοσκήματε·</l>
                            <l n="812">πόσου πρίωμαί σοι τὰ χοιρίδια; λέγε.</l>
                        </sp>
                        <sp>
                            <speaker>Μεγαρεύς</speaker>
                            <l n="813">τὸ μὲν ἅτερον τούτων σκορόδων τροπαλίδος,</l>
                            <l n="814">τὸ δʼ ἅτερον, αἰ λῇς, χοίνικος μόνας ἁλῶν.</l>
                        </sp>
                        <sp>
                            <speaker>Δικαιόπολις</speaker>
                            <l n="815">ὠνήσομαί σοι· περίμενʼ αὐτοῦ.</l>
                        </sp>
                        <sp>
                            <speaker>Μεγαρεύς</speaker>
                            <l n="815">ταῦτα δή.</l>
                            <l n="816">Ἑρμᾶ ʼμπολαῖε τὰν γυναῖκα τὰν ἐμὰν</l>
                            <l n="817">οὕτω μʼ ἀποδόσθαι τάν τʼ ἐμωυτῶ τʼ ἐμωυτῶ ματέρα.</l>
                        </sp>
                        <sp>
                            <speaker>Συκοφάντης</speaker>
                            <l n="818">ὦνθρωπε ποδαπός;</l>
                        </sp>
                        <sp>
                            <speaker>Μεγαρεύς</speaker>
                            <l n="818">χοιροπώλας Μεγαρικός.</l>
                        </sp>
                        <sp>
                            <speaker>Συκοφάντης</speaker>
                            <l n="819">τὰ χοιρίδια τοίνυν ἐγὼ φανῶ ταδὶ</l>
                            <l n="820">πολέμια καὶ σέ.</l>
                        </sp>
                        <sp>
                            <speaker>Μεγαρεύς</speaker>
                            <l n="820">τοῦτʼ ἐκεῖνʼ, ἵκει πάλιν</l>
                            <l n="821">ὅθενπερ ἀρχὰ τῶν κακῶν ἁμῖν ἔφυ.</l>
                        </sp>
                        <sp>
                            <speaker>Συκοφάντης</speaker>
                            <l n="822">κλάων μεγαριεῖς. οὐκ ἀφήσεις τὸν σάκον;</l>
                        </sp>
                        <sp>
                            <speaker>Μεγαρεύς</speaker>
                            <l n="823">Δικαιόπολι Δικαιόπολι φαντάδδομαι.</l>
                        </sp>
                        <sp>
                            <speaker>Δικαιόπολις</speaker>
                            <l n="824">ὑπὸ τοῦ; τίς ὁ φαίνων σʼ ἐστίν; ἁγορανόμοι,</l>
                            <l n="825">τοὺς συκοφάντας οὐ θύραζʼ ἐξείρξετε;</l>
                            <l n="826">τί δὴ μαθὼν φαίνεις ἄνευ θρυαλλίδος;</l>
                        </sp>
                        <sp>
                            <speaker>Συκοφάντης</speaker>
                            <l n="827">οὐ γὰρ φανῶ τοὺς πολεμίους;</l>
                        </sp>
                        <sp>
                            <speaker>Δικαιόπολις</speaker>
                            <l n="827">κλάων γε σύ,</l>
                            <l n="828">εἰ μὴ ʼτέρωσε συκοφαντήσεις τρέχων.</l>
                        </sp>
                        <sp>
                            <speaker>Μεγαρεύς</speaker>
                            <l n="829">οἷον τὸ κακὸν ἐν ταῖς Ἀθάναις τοῦτʼ ἔνι.</l>
                        </sp>
                        <sp>
                            <speaker>Δικαιόπολις</speaker>
                            <l n="830">θάρρει Μεγαρίκʼ· ἀλλʼ ἧς τὰ χοιρίδιʼ ἀπέδου</l>
                            <l n="831">τιμῆς, λαβὲ ταυτὶ τὰ σκόροδα καὶ τοὺς ἅλας,</l>
                            <l n="832">καὶ χαῖρε πόλλʼ.</l>
                        </sp>
                        <sp>
                            <speaker>Μεγαρεύς</speaker>
                            <l n="832">ἀλλʼ ἁμὶν οὐκ ἐπιχώριον.</l>
                        </sp>
                        <sp>
                            <speaker>Δικαιόπολις</speaker>
                            <l n="833">πολυπραγμοσύνη νυν ἐς κεφαλὴν τράποιτʼ ἐμοί.</l>
                        </sp>
                        <sp>
                            <speaker>Μεγαρεύς</speaker>
                            <l n="834">ὦ χοιρίδια πειρῆσθε κἄνις τῶ πατρὸς</l>
                            <l n="835">παίειν ἐφʼ ἁλὶ τὰν μᾶδδαν, αἴκα τις διδῷ.</l>
                            <milestone ed="p" n="836" unit="card"/>
                        </sp>
                    </div>
                </div>
                <div type="textpart" subtype="Choral">
                    <div type="textpart" subtype="strophe" n="1">
                        <sp>
                            <speaker>Χορός</speaker>
                            <l n="836">εὐδαιμονεῖ γʼ ἅνθρωπος. οὐκ ἤκουσας οἷ προβαίνει</l>
                            <l n="837">τὸ πρᾶγμα τοῦ βουλεύματος; καρπώσεται γὰρ ἁνὴρ</l>
                            <l n="838">ἐν τἀγορᾷ καθήμενος·</l>
                            <l n="839">κἂν εἰσίῃ τις Κτησίας</l>
                            <l n="840">ἢ συκοφάντης ἄλλος, οἰμώζων</l>
                            <l n="841">καθεδεῖται·<milestone ed="p" n="842" unit="card"/>
                            </l>
                        </sp>
                    </div>
                    <div type="textpart" subtype="strophe" n="2">
                        <sp>
                            <speaker>Χορός</speaker>
                            <l n="842">οὐδʼ ἄλλος ἀνθρώπων ὑποψωνῶν σε πημανεῖ τι,</l>
                            <l n="843">οὐδʼ ἐξομόρξεται Πρέπις τὴν εὐρυπρωκτίαν σοι,</l>
                            <l n="844">οὐδʼ ὠστιεῖ Κλεωνύμῳ·</l>
                            <l n="845">χλαῖναν δʼ ἔχων φανὴν δίει</l>
                            <l n="846">κοὐ ξυντυχών σʼ Ὑπέρβολος</l>
                            <l n="847">δικῶν ἀναπλήσει·<milestone ed="p" n="848" unit="card"/>
                            </l>
                        </sp>
                    </div>
                    <div type="textpart" subtype="strophe" n="3">
                        <sp>
                            <speaker>Χορός</speaker>
                            <l n="848">οὐδʼ ἐντυχὼν ἐν τἀγορᾷ πρόσεισί σοι βαδίζων</l>
                            <l n="849">Κρατῖνος ἀεὶ κεκαρμένος μοιχὸν μιᾷ μαχαίρᾳ,</l>
                            <l n="850">ὁ περιπόνηρος Ἀρτέμων,</l>
                            <l n="851">ὁ ταχὺς ἄγαν τὴν μουσικήν,</l>
                            <l n="852">ὄζων κακὸν τῶν μασχαλῶν</l>
                            <l n="853">πατρὸς Τραγασαίου·<milestone ed="p" n="854" unit="card"/>
                            </l>
                        </sp>
                    </div>
                    <div type="textpart" subtype="strophe" n="4">
                        <sp>
                            <speaker>Χορός</speaker>
                            <l n="854">οὐδʼ αὖθις αὖ σε σκώψεται Παύσων ὁ παμπόνηρος</l>
                            <l n="855">Λυσίστρατός τʼ ἐν τἀγορᾷ, Χολαργέων ὄνειδος,</l>
                            <l n="856">ὁ περιαλουργὸς τοῖς κακοῖς,</l>
                            <l n="857">ῥιγῶν τε καὶ πεινῶν ἀεὶ</l>
                            <l n="858">πλεῖν ἢ τριάκονθʼ ἡμέρας</l>
                            <l n="859">τοῦ μηνὸς ἑκάστου.</l>
                            <milestone ed="p" n="860" unit="card"/>
                        </sp>
                    </div>
                </div>
                <div type="textpart" subtype="Episode">
                    <sp>
                        <speaker>Βοιωτός</speaker>
                        <l n="860">ἴττω Ἡρακλῆς ἔκαμόν γα τὰν τύλαν κακῶς·</l>
                        <l n="861">κατάθου τὺ τὰν γλάχωνʼ ἀτρέμας Ἰσμηνία·</l>
                        <l n="862">ὑμὲς δʼ ὅσοι Θείβαθεν αὐληταὶ πάρα</l>
                        <l n="863">τοῖς ὀστίνοις φυσῆτε τὸν πρωκτὸν κυνός.</l>
                    </sp>
                    <sp>
                        <speaker>Δικαιόπολις</speaker>
                        <l n="864">παῦʼ ἐς κόρακας. οἱ σφῆκες οὐκ ἀπὸ τῶν θυρῶν;</l>
                        <l n="865">πόθεν προσέπτονθʼ οἱ κακῶς ἀπολούμενοι</l>
                        <l n="866">ἐπὶ τὴν θύραν μοι Χαιριδῆς βομβαύλιοι;</l>
                    </sp>
                    <sp>
                        <speaker>Βοιωτός</speaker>
                        <l n="867">νεὶ τὸν Ἰόλαον ἐπεχαρίττα γʼ ὦ ξένε·</l>
                        <l n="868">Θείβαθε γὰρ φυσᾶντες ἐξόπισθέ μου</l>
                        <l n="869">τἄνθια τᾶς γλάχωνος ἀπέκιξαν χαμαί.</l>
                        <l n="870">ἀλλʼ εἴ τι βούλει, πρίασο τῶν ἐγὼ φέρω</l>
                        <l n="871">τῶν ὀρταλίχων ἢ τῶν τετραπτερυλλίδων.</l>
                    </sp>
                    <sp>
                        <speaker>Δικαιόπολις</speaker>
                        <l n="872">ὦ χαῖρε κολλικοφάγε Βοιωτίδιον.</l>
                        <l n="872">τί φέρεις;</l>
                    </sp>
                    <sp>
                        <speaker>Βοιωτός</speaker>
                        <l n="873">ὅσʼ ἐστὶν ἀγαθὰ Βοιωτοῖς ἁπλῶς,</l>
                        <l n="874">ὀρίγανον γλαχὼ ψιάθως θρυαλλίδας</l>
                        <l n="875">νάσσας κολοιὼς ἀτταγᾶς φαλαρίδας</l>
                        <l n="876">τροχίλως κολύμβως.</l>
                    </sp>
                    <sp>
                        <speaker>Δικαιόπολις</speaker>
                        <l n="876">ὡσπερεὶ χειμὼν ἄρα</l>
                        <l n="877">ὀρνιθίας ἐς τὴν ἀγορὰν ἐλήλυθας.</l>
                    </sp>
                    <sp>
                        <speaker>Βοιωτός</speaker>
                        <l n="878">καὶ μὰν φέρω χᾶνας λαγὼς ἀλώπεκας</l>
                        <l n="879">σκάλοπας ἐχίνως αἰελούρως πικτίδας</l>
                        <l n="880">ἰκτῖδας ἐνύδρως ἐγχέλεις Κωπαΐδας.</l>
                    </sp>
                    <sp>
                        <speaker>Δικαιόπολις</speaker>
                        <l n="881">ὦ τερπνότατον σὺ τέμαχος ἀνθρώποις φέρων,</l>
                        <l n="882">δός μοι προσειπεῖν, εἰ φέρεις, τὰς ἐγχέλεις.</l>
                    </sp>
                    <sp>
                        <speaker>Βοιωτός</speaker>
                        <l n="883">πρέσβειρα πεντήκοντα Κωπᾴδων κορᾶν,</l>
                        <l n="884">ἔκβαθι τῶδε κἠπιχάριτται τῷ ξένῳ.</l>
                    </sp>
                    <sp>
                        <speaker>Δικαιόπολις</speaker>
                        <l n="885">ὦ φιλτάτη σὺ καὶ πάλαι ποθουμένη,</l>
                        <l n="886">ἦλθες ποθεινὴ μὲν τρυγῳδικοῖς χοροῖς,</l>
                        <l n="887">φίλη δὲ Μορύχῳ. δμῶες ἐξενέγκατε</l>
                        <l n="888">τὴν ἐσχάραν μοι δεῦρο καὶ τὴν ῥιπίδα.</l>
                        <l n="889">σκέψασθε παῖδες τὴν ἀρίστην ἔγχελυν,</l>
                        <l n="890">ἥκουσαν ἕκτῳ μόλις ἔτει ποθουμένην·</l>
                        <l n="891">προσείπατʼ αὐτὴν ὦ τέκνʼ· ἄνθρακας δʼ ἐγὼ</l>
                        <l n="892">ὑμῖν παρέξω τῆσδε τῆς ξένης χάριν.</l>
                        <l n="893">ἀλλʼ ἔσφερʼ αὐτήν· μηδὲ γὰρ θανών ποτε</l>
                        <l n="894">σοῦ χωρὶς εἴην ἐντετευτλανωμένης.</l>
                        <milestone ed="p" n="895" unit="card"/>
                    </sp>
                    <sp>
                        <speaker>Βοιωτός</speaker>
                        <l n="895">ἐμοὶ δὲ τιμὰ τᾶσδε πᾷ γενήσεται;</l>
                    </sp>
                    <sp>
                        <speaker>Δικαιόπολις</speaker>
                        <l n="896">ἀγορᾶς τέλος ταύτην γέ που δώσεις ἐμοί·</l>
                        <l n="897">ἀλλʼ εἴ τι πωλεῖς τῶνδε τῶν ἄλλων λέγε.</l>
                    </sp>
                    <sp>
                        <speaker>Βοιωτός</speaker>
                        <l n="898">ἰώγα ταῦτα πάντα.</l>
                    </sp>
                    <sp>
                        <speaker>Δικαιόπολις</speaker>
                        <l n="898">φέρε πόσου λέγεις;</l>
                        <l n="899">ἢ φορτίʼ ἕτερʼ ἐνθένδʼ ἐκεῖσʼ ἄξεις ἰών;</l>
                    </sp>
                    <sp>
                        <speaker>Βοιωτός</speaker>
                        <l n="900">ὅ τι γʼ ἔστʼ Ἀθάναις, ἐν Βοιωτοῖσιν δὲ μή.</l>
                    </sp>
                    <sp>
                        <speaker>Δικαιόπολις</speaker>
                        <l n="901">ἀφύας ἄρʼ ἄξεις πριάμενος Φαληρικὰς</l>
                        <l n="901">ἢ κέραμον.</l>
                    </sp>
                    <sp>
                        <speaker>Βοιωτός</speaker>
                        <l n="902">ἀφύας ἢ κέραμον; ἀλλʼ ἔντʼ ἐκεῖ·</l>
                        <l n="903">ἀλλʼ ὅ τι παρʼ ἁμῖν μή ʼστι, τᾷδε δʼ αὖ πολύ.</l>
                    </sp>
                    <sp>
                        <speaker>Δικαιόπολις</speaker>
                        <l n="904">ἐγᾦδα τοίνυν· συκοφάντην ἔξαγε,</l>
                        <l n="905">ὥσπερ κέραμον ἐνδησάμενος.</l>
                    </sp>
                    <sp>
                        <speaker>Βοιωτός</speaker>
                        <l n="905">νεὶ τὼ θιὼ</l>
                        <l n="906">λάβοιμι μέντἂν κέρδος ἀγαγὼν καὶ πολύ,</l>
                        <l n="907">ᾇπερ πίθακον ἀλιτρίας πολλᾶς πλέων.</l>
                    </sp>
                    <sp>
                        <speaker>Δικαιόπολις</speaker>
                        <l n="908">καὶ μὴν ὁδὶ Νίκαρχος ἔρχεται φανῶν.</l>
                    </sp>
                    <sp>
                        <speaker>Βοιωτός</speaker>
                        <l n="909">μικκός γα μᾶκος οὗτος.</l>
                    </sp>
                    <sp>
                        <speaker>Δικαιόπολις</speaker>
                        <l n="909">ἀλλʼ ἅπαν κακόν.</l>
                    </sp>
                    <sp>
                        <speaker>Νίκαρχος</speaker>
                        <l n="910">ταυτὶ τίνος τὰ φορτίʼ ἐστί;</l>
                    </sp>
                    <sp>
                        <speaker>Βοιωτός</speaker>
                        <l n="910">τῶδʼ ἐμὰ</l>
                        <l n="911">Θείβαθεν, ἴττω Δεύς.</l>
                    </sp>
                    <sp>
                        <speaker>Νίκαρχος</speaker>
                        <l n="911">ἐγὼ τοίνυν ὁδὶ</l>
                        <l n="912">φαίνω πολέμια ταῦτα.</l>
                    </sp>
                    <sp>
                        <speaker>Βοιωτός</speaker>
                        <l n="912">τί δὲ κακὸν παθὼν</l>
                        <l n="913">ὀρναπετίοισι πόλεμον ἤρα καί μάχαν;</l>
                    </sp>
                    <sp>
                        <speaker>Νίκαρχος</speaker>
                        <l n="914">καὶ σέ γε φανῶ πρὸς τοῖσδε.</l>
                    </sp>
                    <sp>
                        <speaker>Βοιωτός</speaker>
                        <l n="914">τί ἀδικείμενος;</l>
                    </sp>
                    <sp>
                        <speaker>Νίκαρχος</speaker>
                        <l n="915">ἐγὼ φράσω σοι τῶν περιεστώτων χάριν·</l>
                        <l n="916">ἐκ τῶν πολεμίων γʼ εἰσάγεις θρυαλλίδας.</l>
                    </sp>
                    <sp>
                        <speaker>Δικαιόπολις</speaker>
                        <l n="917">ἔπειτα φαίνεις δῆτα διὰ θρυαλλίδα;</l>
                    </sp>
                    <sp>
                        <speaker>Νίκαρχος</speaker>
                        <l n="918">αὕτη γὰρ ἐμπρήσειεν ἂν τὸ νεώριον.</l>
                    </sp>
                    <sp>
                        <speaker>Δικαιόπολις</speaker>
                        <l n="919">νεώριον θρυαλλίς;</l>
                    </sp>
                    <sp>
                        <speaker>Νίκαρχος</speaker>
                        <l n="919">οἶμαι·</l>
                    </sp>
                    <sp>
                        <speaker>Δικαιόπολις</speaker>
                        <l n="919">τίνι τρόπῳ;</l>
                    </sp>
                    <sp>
                        <speaker>Νίκαρχος</speaker>
                        <l n="920">ἐνθεὶς ἂν ἐς τίφην ἀνὴρ Βοιώτιος</l>
                        <l n="921">ἅψας ἄν ἐσπέμψειεν ἐς τὸ νεώριον</l>
                        <l n="922">διʼ ὑδρορρόας, βορέαν ἐπιτηρήσας μέγαν.</l>
                        <l n="923">κεἴπερ λάβοιτο τῶν νεῶν τὸ πῦρ ἅπαξ,</l>
                        <l n="924">σελαγοῖντʼ ἂν εὐθύς.</l>
                    </sp>
                    <sp>
                        <speaker>Δικαιόπολις</speaker>
                        <l n="924">ὦ κάκιστʼ ἀπολούμενε,</l>
                        <l n="925">σελαγοῖντʼ ἂν ὑπὸ τίφης τε καὶ θρυαλλίδος;</l>
                    </sp>
                    <sp>
                        <speaker>Νίκαρχος</speaker>
                        <l n="926">μαρτύρομαι.</l>
                    </sp>
                    <sp>
                        <speaker>Δικαιόπολις</speaker>
                        <l n="926">ξυλλάμβανʼ αὐτοῦ τὸ στόμα·</l>
                        <l n="927">δός μοι φορυτόν, ἵνʼ αὐτὸν ἐνδήσας φέρω</l>
                        <l n="928">ὥσπερ κέραμον ἵνα μὴ καταγῇ φερόμενος.</l>
                        <milestone ed="p" n="929" unit="card"/>
                    </sp>
                </div>
                <div type="textpart" subtype="Lyric-Scene">
                    <div type="textpart" subtype="strophe" n="1">
                        <sp>
                            <speaker>Χορός</speaker>
                            <l n="929">ἔνδησον ὦ βέλτιστε τῷ</l>
                            <l n="929">ξένῳ καλῶς τὴν ἐμπολὴν</l>
                            <l n="930">οὕτως ὅπως</l>
                            <l n="930">ἂν μὴ θέρων κατάξῃ.</l>
                        </sp>
                        <sp>
                            <speaker>Δικαιόπολις</speaker>
                            <l n="931">ἐμοὶ μελήσει ταῦτʼ, ἐπεί</l>
                            <l n="931">τοι καὶ ψοφεῖ λάλον τι καὶ</l>
                            <l n="933">πυρορραγὲς</l>
                            <l n="933">κἄλλως θεοῖσιν ἐχθρόν.</l>
                        </sp>
                        <sp>
                            <speaker>Χορός</speaker>
                            <l n="935">τί χρήσεταί ποτʼ αὐτῷ;</l>
                        </sp>
                        <sp>
                            <speaker>Δικαιόπολις</speaker>
                            <l n="936">πάγχρηστον ἄγγος ἔσται,</l>
                            <l n="937">κρατὴρ κακῶν, τριπτὴρ δικῶν,</l>
                            <l n="937">φαίνειν ὑπευθύνους λυχνοῦχος</l>
                            <l n="938">καὶ κύλιξ—</l>
                            <l n="939b">καὶ πράγματʼ ἐγκυκᾶσθαι.</l>
                            <milestone ed="p" n="940" unit="card"/>
                        </sp>
                    </div>
                    <div type="textpart" subtype="antistrophe" n="1">
                        <sp>
                            <speaker>Χορός</speaker>
                            <l n="940">πῶς δʼ ἂν πεποιθοίη τις ἀγγείῳ</l>
                            <l n="941">τοιούτῳ χρώμενος</l>
                            <l n="942">κατʼ οἰκίαν</l>
                            <l n="942">τοσόνδʼ ἀεὶ ψοφοῦντι;</l>
                        </sp>
                        <sp>
                            <speaker>Δικαιόπολις</speaker>
                            <l n="943">ἰσχυρόν ἐστιν ὦγάθʼ, ὥστʼ</l>
                            <l n="943">οὐκ ἂν καταγείη ποτʼ, εἴπερ</l>
                            <l n="945">ἐκ ποδῶν</l>
                            <l n="945">κατωκάρα κρέμαιτο.</l>
                        </sp>
                        <sp>
                            <speaker>Χορός</speaker>
                            <l n="946">ἤδη καλῶς ἔχει σοι.</l>
                        </sp>
                        <sp>
                            <speaker>Βοιωτός</speaker>
                            <l n="947">μέλλω γά τοι θερίδδειν.</l>
                        </sp>
                        <sp>
                            <speaker>Χορός</speaker>
                            <l n="948">ἀλλʼ ὦ ξένων βέλτιστε συνθέριζε</l>
                            <l n="949">καὶ τοῦτον λαβὼν</l>
                            <l n="950">πρόσβαλλʼ ὅποι βούλει φέρων</l>
                            <l n="951">πρὸς πάντα συκοφάντην.<milestone ed="p" n="952" unit="card"/>
                            </l>
                        </sp>
                        <sp>
                            <speaker>Δικαιόπολις</speaker>
                            <l n="952">μόλις γʼ ἐνέδησα τὸν κακῶς ἀπολούμενον.</l>
                            <l n="953">αἴρου λαβὼν τὸν κέραμον ὦ Βοιώτιε.</l>
                        </sp>
                        <sp>
                            <speaker>Βοιωτός</speaker>
                            <l n="954">ὑπόκυπτε τὰν τύλαν ἰὼν Ἰσμήνιχε.</l>
                        </sp>
                        <sp>
                            <speaker>Δικαιόπολις</speaker>
                            <l n="955">χὤπως κατοίσεις αὐτὸν εὐλαβούμενος.</l>
                            <l n="956">πάντως μὲν οἴσεις οὐδὲν ὑγιές, ἀλλʼ ὅμως·</l>
                            <l n="957">κἂν τοῦτο κερδήνῃς ἄγων τὸ φορτίον,</l>
                            <l n="958">εὐδαιμονήσεις συκοφαντῶν γʼ οὕνεκα.</l>
                        </sp>
                    </div>
                </div>
                <div type="textpart" subtype="Episode">
                    <sp>
                        <speaker>Θεράπων Λαμάχου</speaker>
                        <l n="959">Δικαιόπολι.</l>
                    </sp>
                    <sp>
                        <speaker>Δικαιόπολις</speaker>
                        <l n="959">τίς ἔστι; τί με βωστρεῖς;</l>
                    </sp>
                    <sp>
                        <speaker>Θεράπων Λαμάχου</speaker>
                        <l n="959">ὅ τι;</l>
                        <l n="960">ἐκέλευε Λάμαχός σε ταυτησὶ δραχμῆς</l>
                        <l n="961">ἐς τοὺς Χοᾶς αὑτῷ μεταδοῦναι τῶν κιχλῶν,</l>
                        <l n="962">τριῶν δραχμῶν δʼ ἐκέλευε Κωπᾷδʼ ἔγχελυν.</l>
                    </sp>
                    <sp>
                        <speaker>Δικαιόπολις</speaker>
                        <l n="963">ὁ ποῖος οὗτος Λάμαχος τὴν ἔγχελυν;</l>
                    </sp>
                    <sp>
                        <speaker>Θεράπων Λαμάχου</speaker>
                        <l n="964">ὁ δεινός, ὁ ταλαύρινος, ὃς τὴν Γοργόνα</l>
                        <l n="965">πάλλει κραδαίνων τρισὶ κατάσκιος λόφοις.</l>
                    </sp>
                    <sp>
                        <speaker>Δικαιόπολις</speaker>
                        <l n="966">οὐκ ἂν μὰ Δίʼ εἰ δοίη γέ μοι τὴν ἀσπίδα·</l>
                        <l n="967">ἀλλʼ ἐπὶ ταρίχει τοὺς λόφους κραδαινέτω·</l>
                        <l n="968">ἢν δʼ ἀπολιγαίνῃ, τοὺς ἀγορανόμους καλῶ.</l>
                        <l n="969">ἐγὼ δʼ ἐμαυτῷ τόδε λαβὼν τὸ φορτίον</l>
                        <l n="970">εἴσειμʼ ὑπαὶ πτερύγων κιχλᾶν καὶ κοψίχων.</l>
                        <milestone ed="p" n="971" unit="card"/>
                    </sp>
                </div>
                <div type="textpart" subtype="Choral">
                    <div type="textpart" subtype="strophe">
                        <sp>
                            <speaker>Χορός</speaker>
                            <l n="971">εἶδες ὦ εἶδες ὦ πᾶσα πόλι τὸν φρόνιμον ἄνδρα τὸν
                                ὑπέρσοφον,</l>
                            <l n="973">οἷʼ ἔχει σπεισάμενος ἐμπορικὰ χρήματα διεμπολᾶν,</l>
                            <l n="975">ὧν τὰ μὲν ἐν οἰκίᾳ χρήσιμα, τὰ δʼ αὖ πρέπει χλιαρὰ
                                κατεσθίειν.</l>
                            <l n="976">αὐτόματα πάντʼ ἀγαθὰ τῷδέ γε πορίζεται.</l>
                            <l n="977">οὐδέποτʼ ἐγὼ Πόλεμον οἴκαδʼ ὑποδέξομαι,</l>
                            <l n="978">οὐδὲ παρʼ ἐμοί ποτε τὸν Ἁρμόδιον ᾄσεται</l>
                            <l n="979">ξυγκατακλινείς, ὅτι παροινικὸς ἀνὴρ ἔφυ,</l>
                            <l n="980">ὅστις ἐπὶ πάντʼ ἀγάθʼ ἔχοντας ἐπικωμάσας</l>
                            <l n="981">ἠργάσατο πάντα κακά, κἀνέτρεπε κἀξέχει</l>
                            <l n="982">κἀμάχετο καὶ προσέτι πολλὰ προκαλουμένου</l>
                            <l n="983">
                                <q>πῖνε κατάκεισο λαβὲ τήνδε φιλοτησίαν</q>
                            </l>
                            <l n="984">τὰς χάρακας ἧπτε πολὺ μᾶλλον ἐν τῷ πυρί,</l>
                            <l n="985">ἐξέχει θʼ ἡμῶν βίᾳ τὸν οἶνον ἐκ τῶν ἀμπέλων.<milestone ed="p"
                                    n="988" unit="card"/>
                            </l>
                        </sp>
                    </div>
                    <div type="textpart" subtype="antistrophe">
                        <sp>
                            <speaker>Χορός</speaker>
                            <l n="986">
                                <add>οὑτοσὶ δʼ</add> ἐπτέρωταί τʼ ἐπὶ τὸ δεῖπνον ἅμα καὶ μεγάλα δὴ
                                φρονεῖ,</l>
                            <l n="987">τοῦ βίου δʼ ἐξέβαλε δεῖγμα <add>τάδε</add> τὰ πτερὰ πρὸ τῶν
                                θυρῶν.</l>
                            <l n="988">ὦ Κύπριδι τῇ καλῇ καὶ Χάρισι ταῖς φίλαις ξύντροφε
                                Διαλλαγή,</l>
                            <l n="990">ὡς καλὸν ἔχουσα τὸ πρόσωπον ἄρʼ ἐλάνθανες.</l>
                            <l n="991">πῶς ἂν ἐμὲ καὶ σέ τις Ἔρως ξυναγάγοι λαβών,</l>
                            <l n="992">ὥσπερ ὁ γεγραμμένος ἔχων στέφανον ἀνθέμων.</l>
                            <l n="993">ἢ πάνυ γερόντιον ἴσως νενόμικάς με σύ;</l>
                            <l n="994">ἀλλά σε λαβὼν τρία δοκῶ γʼ ἂν ἔτι προσβαλεῖν·</l>
                            <l n="995">πρῶτα μὲν ἂν ἀμπελίδος ὄρχον ἐλάσαι μακρόν,</l>
                            <l n="996">εἶτα παρὰ τόνδε νέα μοσχίδια συκίδων,</l>
                            <l n="997">καὶ τὸ τρίτον ἡμερίδος ὄρχον, ὁ γέρων ὁδί,</l>
                            <l n="998">καὶ περὶ τὸ χωρίον ἐλᾷδας ἅπαν ἐν κύκλῳ,</l>
                            <l n="999">ὥστʼ ἀλείφεσθαί σʼ ἀπʼ αὐτῶν κἀμὲ ταῖς νουμηνίαις.</l>
                            <milestone ed="p" n="1000" unit="card"/>
                        </sp>
                    </div>
                </div>
                <div type="textpart" subtype="Lyric-Scene">
                    <sp>
                        <speaker>Κῆρυξ</speaker>
                        <l n="1000">ἀκούετε λεῴ· κατὰ τὰ πάτρια τοὺς Χοᾶς</l>
                        <l n="1001">πίνειν ὑπὸ τῆς σάλπιγγος· ὃς δʼ ἂν ἐκπίῃ</l>
                        <l n="1002">πρώτιστος, ἀσκὸν Κτησιφῶντος λήψεται.</l>
                    </sp>
                    <sp>
                        <speaker>Δικαιόπολις</speaker>
                        <l n="1003">ὦ παῖδες ὦ γυναῖκες οὐκ ἠκούσατε;</l>
                        <l n="1004">τί δρᾶτε; τοῦ κήρυκος οὐκ ἀκούετε;</l>
                        <l n="1005">ἀναβράττετʼ ἐξοπτᾶτε τρέπετʼ ἀφέλκετε</l>
                        <l n="1006">τὰ λαγῷα ταχέως, τοὺς στεφάνους ἀνείρετε.</l>
                        <l n="1007">φέρε τοὺς ὀβελίσκους, ἵνʼ ἀναπείρω τὰς κίχλας.<milestone ed="p"
                                n="1008" unit="card"/>
                        </l>
                    </sp>
                    <div type="textpart" subtype="strophe">
                        <sp>
                            <speaker>Χορός</speaker>
                            <l n="1008">ζηλῶ σε τῆς εὐβουλίας,</l>
                            <l n="1009">μᾶλλον δὲ τῆς εὐωχίας</l>
                            <l n="1010">ἄνθρωπε τῆς παρούσης.</l>
                        </sp>
                        <sp>
                            <speaker>Δικαιόπολις</speaker>
                            <l n="1011">τί δῆτʼ ἐπειδὰν τὰς κίχλας ὀπτωμένας ἴδητε;</l>
                        </sp>
                        <sp>
                            <speaker>Χορός</speaker>
                            <l n="1013">οἶμαί σε καὶ τοῦτʼ εὖ λέγειν.</l>
                        </sp>
                        <sp>
                            <speaker>Δικαιόπολις</speaker>
                            <l n="1014">τὸ πῦρ ὑποσκάλευε.</l>
                        </sp>
                        <sp>
                            <speaker>Χορός</speaker>
                            <l n="1015">ἤκουσας ὡς μαγειρικῶς</l>
                            <l n="1016">κομψῶς τε καὶ δειπνητικῶς</l>
                            <l n="1017">αὑτῷ διακονεῖται;<milestone ed="p" n="1018" unit="card"/>
                            </l>
                        </sp>
                    </div>
                    <div type="textpart" subtype="iambics">
                        <sp>
                            <speaker>Γεωργός</speaker>
                            <l n="1018">οἴμοι τάλας.</l>
                        </sp>
                        <sp>
                            <speaker>Δικαιόπολις</speaker>
                            <l n="1018">ὦ Ἡράκλεις τίς οὑτοσί;</l>
                        </sp>
                        <sp>
                            <speaker>Γεωργός</speaker>
                            <l n="1019">ἀνὴρ κακοδαίμων.</l>
                        </sp>
                        <sp>
                            <speaker>Δικαιόπολις</speaker>
                            <l n="1019">κατὰ σεαυτόν νυν τρέπου.</l>
                        </sp>
                        <sp>
                            <speaker>Γεωργός</speaker>
                            <l n="1020">ὦ φίλτατε, σπονδαὶ γάρ εἰσι σοὶ μόνῳ,</l>
                            <l n="1021">μέτρησον εἰρήνης τί μοι, κἂν πέντʼ ἔτη.</l>
                        </sp>
                        <sp>
                            <speaker>Δικαιόπολις</speaker>
                            <l n="1022">τί δʼ ἔπαθες;</l>
                        </sp>
                        <sp>
                            <speaker>Γεωργός</speaker>
                            <l n="1022">ἐπετρίβην ἀπολέσας τὼ βόε.</l>
                        </sp>
                        <sp>
                            <speaker>Δικαιόπολις</speaker>
                            <l n="1023">πόθεν;</l>
                        </sp>
                        <sp>
                            <speaker>Γεωργός</speaker>
                            <l n="1023">ἀπὸ Φυλῆς ἔλαβον οἱ Βοιώτιοι.</l>
                        </sp>
                        <sp>
                            <speaker>Δικαιόπολις</speaker>
                            <l n="1024">ὦ τρισκακόδαιμον εἶτα λευκὸν ἀμπέχει;</l>
                        </sp>
                        <sp>
                            <speaker>Γεωργός</speaker>
                            <l n="1025">καὶ ταῦτα μέντοι νὴ Δίʼ ὥπερ μʼ ἐτρεφέτην</l>
                            <l n="1026">ἐν πᾶσι βολίτοις.</l>
                        </sp>
                        <sp>
                            <speaker>Δικαιόπολις</speaker>
                            <l n="1026">εἶτα νυνὶ τοῦ δέει;</l>
                        </sp>
                        <sp>
                            <speaker>Γεωργός</speaker>
                            <l n="1027">ἀπόλωλα τὠφθαλμὼ δακρύων τὼ βόε.</l>
                            <l n="1028">ἀλλʼ εἴ τι κήδει Δερκέτου Φυλασίου,</l>
                            <l n="1029">ὑπάλειψον εἰρήνῃ με τὠφθαλμὼ ταχύ.</l>
                        </sp>
                        <sp>
                            <speaker>Δικαιόπολις</speaker>
                            <l n="1030">ἀλλʼ ὦ πόνηρʼ οὐ δημοσιεύων τυγχάνω.</l>
                        </sp>
                        <sp>
                            <speaker>Γεωργός</speaker>
                            <l n="1031">ἴθʼ ἀντιβολῶ σʼ, ἤν πως κομίσωμαι τὼ βόε.</l>
                        </sp>
                        <sp>
                            <speaker>Δικαιόπολις</speaker>
                            <l n="1032">οὐκ ἔστιν, ἀλλὰ κλᾶε πρὸς τοὺς Πιττάλου.</l>
                        </sp>
                        <sp>
                            <speaker>Γεωργός</speaker>
                            <l n="1033">σὺ δʼ ἀλλά μοι σταλαγμὸν εἰρήνης ἕνα</l>
                            <l n="1034">ἐς τὸν καλαμίσκον ἐνστάλαξον τουτονί.</l>
                        </sp>
                        <sp>
                            <speaker>Δικαιόπολις</speaker>
                            <l n="1035">οὐδʼ ἂν στριβιλικίγξ· ἀλλʼ ἀπιὼν οἴμωζέ ποι.</l>
                        </sp>
                        <sp>
                            <speaker>Γεωργός</speaker>
                            <l n="1036">οἴμοι κακοδαίμων τοῖν γεωργοῖν βοιδίοιν.<milestone ed="p"
                                    n="1037" unit="card"/>
                            </l>
                        </sp>
                    </div>
                    <div type="textpart" subtype="antistrophe">
                        <sp>
                            <speaker>Χορός</speaker>
                            <l n="1037">ἁνὴρ ἀνηύρηκέν τι ταῖς</l>
                            <l n="1038">σπονδαῖσιν ἡδύ, κοὐκ ἔοικεν</l>
                            <l n="1039">οὐδενὶ μεταδώσειν.</l>
                        </sp>
                        <sp>
                            <speaker>Δικαιόπολις</speaker>
                            <l n="1040">κατάχει σὺ τῆς χορδῆς τὸ μέλι, τὰς σηπίας στάθευε.</l>
                        </sp>
                        <sp>
                            <speaker>Χορός</speaker>
                            <l n="1042">ἤκουσας ὀρθιασμάτων;</l>
                        </sp>
                        <sp>
                            <speaker>Δικαιόπολις</speaker>
                            <l n="1043">ὀπτᾶτε τἀγχέλεια.</l>
                        </sp>
                        <sp>
                            <speaker>Χορός</speaker>
                            <l n="1044">ἀποκτενεῖς λιμῷ ʼμὲ καὶ</l>
                            <l n="1045">τοὺς γείτονας κνίσῃ τε καὶ</l>
                            <l n="1046">φωνῇ τοιαῦτα λάσκων.</l>
                            <milestone ed="p" n="1047" unit="card"/>
                        </sp>
                        <sp>
                            <speaker>Δικαιόπολις</speaker>
                            <l n="1047">ὀπτᾶτε ταυτὶ καὶ καλῶς ξανθίζετε.</l>
                        </sp>
                        <sp>
                            <speaker>Παράνυμφος</speaker>
                            <l n="1048">Δικαιόπολι.</l>
                        </sp>
                        <sp>
                            <speaker>Δικαιόπολις</speaker>
                            <l n="1048">τίς οὑτοσί; τίς οὑτοσί;</l>
                        </sp>
                        <sp>
                            <speaker>Παράνυμφος</speaker>
                            <l n="1049">ἔπεμψέ τίς σοι νυμφίος ταυτὶ κρέα</l>
                            <l n="1050">ἐκ τῶν γάμων.</l>
                        </sp>
                        <sp>
                            <speaker>Δικαιόπολις</speaker>
                            <l n="1050">καλῶς γε ποιῶν ὅστις ἦν.</l>
                        </sp>
                        <sp>
                            <speaker>Παράνυμφος</speaker>
                            <l n="1051">ἐκέλευε δʼ ἐγχέαι σε τῶν κρεῶν χάριν,</l>
                            <l n="1052">ἵνα μὴ στρατεύοιτʼ ἀλλὰ βινοίη μένων,</l>
                            <l n="1053">ἐς τὸν ἀλάβαστον κύαθον εἰρήνης ἕνα.</l>
                        </sp>
                        <sp>
                            <speaker>Δικαιόπολις</speaker>
                            <l n="1054">ἀπόφερʼ ἀπόφερε τὰ κρέα καὶ μή μοι δίδου,</l>
                            <l n="1055">ὡς οὐκ ἂν ἐγχέαιμι μυρίων δραχμῶν.</l>
                            <l n="1056">ἀλλʼ αὑτηὶ τίς ἔστιν;</l>
                        </sp>
                        <sp>
                            <speaker>Παράνυμφος</speaker>
                            <l n="1056">ἡ νυμφεύτρια</l>
                            <l n="1057">δεῖται παρὰ τῆς νύμφης τι σοὶ λέξαι μόνῳ.</l>
                        </sp>
                        <sp>
                            <speaker>Δικαιόπολις</speaker>
                            <l n="1058">φέρε δὴ τί σὺ λέγεις; ὡς γέλοιον ὦ θεοὶ</l>
                            <l n="1059">τὸ δέημα τῆς νύμφης ὃ δεῖταί μου σφόδρα,</l>
                            <l n="1060">ὅπως ἂν οἰκουρῇ τὸ πέος τοῦ νυμφίου.</l>
                            <l n="1061">φέρε δεῦρο τὰς σπονδάς, ἵνʼ αὐτῇ δῶ μόνῃ,</l>
                            <l n="1062">ὁτιὴ γυνή ʼστι τοῦ πολέμου τʼ οὐκ αἰτία.</l>
                            <l n="1063">ὕπεχʼ ὧδε δεῦρο τοὐξάλειπτρον ὦ γύναι.</l>
                            <l n="1064">οἶσθʼ ὡς ποιεῖτε; τοῦτο τῇ νύμφῃ φράσον,</l>
                            <l n="1065">ὅταν στρατιώτας καταλέγωσι, τουτῳὶ</l>
                            <l n="1066">νύκτωρ ἀλειφέτω τὸ πέος τοῦ νυμφίου.</l>
                            <l n="1067">ἀπόφερε τὰς σπονδάς. φέρε τὴν οἰνήρυσιν,</l>
                            <l n="1068">ἵνʼ οἶνον ἐγχέω λαβὼν ἐς τοὺς Χοᾶς.<milestone ed="p"
                                    n="1069" unit="card"/>
                            </l>
                        </sp>
                    </div>
                </div>
                <div type="textpart" subtype="Episode">
                    <sp>
                        <speaker>Χορός</speaker>
                        <l n="1069">καὶ μὴν ὁδί τις τὰς ὀφρῦς ἀνεσπακὼς·</l>
                        <l n="1070">ὥσπερ τι δεινὸν ἀγγελῶν ἐπείγεται.</l>
                    </sp>
                    <sp>
                        <speaker>Ἄγγελος Α</speaker>
                        <l n="1071">ἰὼ πόνοι τε καὶ μάχαι καὶ Λάμαχοι.</l>
                    </sp>
                    <sp>
                        <speaker>Λάμαχος</speaker>
                        <l n="1072">τίς ἀμφὶ χαλκοφάλαρα δώματα κτυπεῖ;</l>
                    </sp>
                    <sp>
                        <speaker>Ἄγγελος Α</speaker>
                        <l n="1073">ἰέναι σʼ ἐκέλευον οἱ στρατηγοὶ τήμερον</l>
                        <l n="1074">ταχέως λαβόντα τοὺς λόχους καὶ τοὺς λόφους·</l>
                        <l n="1075">κἄπειτα τηρεῖν νειφόμενον τὰς ἐσβολάς.</l>
                        <l n="1076">ὑπὸ τοὺς Χοᾶς γὰρ καὶ Χύτρους αὐτοῖσί τις</l>
                        <l n="1077">ἤγγειλε λῃστὰς ἐμβαλεῖν Βοιωτίους.</l>
                    </sp>
                    <sp>
                        <speaker>Λάμαχος</speaker>
                        <l n="1078">ἰὼ στρατηγοὶ πλείονες ἢ βελτίονες.</l>
                        <l n="1079">οὐ δεινὰ μὴ ʼξεῖναί με μηδʼ ἑορτάσαι;</l>
                    </sp>
                    <sp>
                        <speaker>Δικαιόπολις</speaker>
                        <l n="1080">ἰὼ στράτευμα πολεμολαμαχαϊκόν.</l>
                    </sp>
                    <sp>
                        <speaker>Λάμαχος</speaker>
                        <l n="1081">οἴμοι κακοδαίμων καταγελᾷς ἤδη σύ μου.</l>
                    </sp>
                    <sp>
                        <speaker>Δικαιόπολις</speaker>
                        <l n="1082">βούλει μάχεσθαι Γηρυόνῃ τετραπτίλῳ;</l>
                    </sp>
                    <sp>
                        <speaker>Λάμαχος</speaker>
                        <l n="1082">αἰαῖ</l>
                        <l n="1083">οἵαν ὁ κῆρυξ ἀγγελίαν ἤγγειλέ μοι.</l>
                    </sp>
                    <sp>
                        <speaker>Δικαιόπολις</speaker>
                        <l n="1084">αἰαῖ τίνα δʼ αὖ μοι προστρέχει τις ἀγγελῶν;</l>
                    </sp>
                    <sp>
                        <speaker>Ἄγγελος Β</speaker>
                        <l n="1085">Δικαιόπολι.</l>
                    </sp>
                    <sp>
                        <speaker>Δικαιόπολις</speaker>
                        <l n="1085">τί ἔστιν;</l>
                    </sp>
                    <sp>
                        <speaker>Ἄγγελος Β</speaker>
                        <l n="1085">ἐπὶ δεῖπνον ταχὺ</l>
                        <l n="1086">βάδιζε τὴν κίστην λαβὼν καὶ τὸν χοᾶ.</l>
                        <l n="1087">ὁ τοῦ Διονύσου γάρ σʼ ἱερεὺς μεταπέμπεται.</l>
                        <l n="1088">ἀλλʼ ἐγκόνει· δειπνεῖν κατακωλύεις πάλαι.</l>
                        <l n="1089">τὰ δʼ ἄλλα πάντʼ ἐστὶν παρεσκευασμένα,</l>
                        <l n="1090">κλῖναι τράπεζαι προσκεφάλαια στρώματα</l>
                        <l n="1091">στέφανοι μύρον τραγήμαθʼ, αἱ πόρναι πάρα,</l>
                        <l n="1092">ἄμυλοι πλακοῦντες σησαμοῦντες ἴτρια,</l>
                        <l n="1093">ὀρχηστρίδες, τὰ φίλταθʼ Ἁρμοδίου, καλαί.</l>
                        <l n="1094">ἀλλʼ ὡς τάχιστα σπεῦδε.</l>
                    </sp>
                    <sp>
                        <speaker>Λάμαχος</speaker>
                        <l n="1094">κακοδαίμων ἐγώ.<milestone ed="p" n="1095" unit="card"/>
                        </l>
                    </sp>
                    <sp>
                        <speaker>Δικαιόπολις</speaker>
                        <l n="1095">καὶ γὰρ σὺ μεγάλην ἐπεγράφου τὴν Γοργόνα.</l>
                        <l n="1096">σύγκλῃε, καὶ δεῖπνόν τις ἐνσκευαζέτω.</l>
                    </sp>
                    <sp>
                        <speaker>Λάμαχος</speaker>
                        <l n="1097">παῖ παῖ φέρʼ ἔξω δεῦρο τὸν γυλιὸν ἐμοί.</l>
                    </sp>
                    <sp>
                        <speaker>Δικαιόπολις</speaker>
                        <l n="1098">παῖ παῖ φέρʼ ἔξω δεῦρο τὴν κίστην ἐμοί.</l>
                    </sp>
                    <sp>
                        <speaker>Λάμαχος</speaker>
                        <l n="1099">ἅλας θυμίτας οἶσε παῖ καὶ κρόμμυα.</l>
                    </sp>
                    <sp>
                        <speaker>Δικαιόπολις</speaker>
                        <l n="1100">ἐμοὶ δὲ τεμάχη· κρομμύοις γὰρ ἄχθομαι.</l>
                    </sp>
                    <sp>
                        <speaker>Λάμαχος</speaker>
                        <l n="1101">θρῖον ταρίχους οἶσε δεῦρο παῖ σαπροῦ.</l>
                    </sp>
                    <sp>
                        <speaker>Δικαιόπολις</speaker>
                        <l n="1102">κἀμοὶ σὺ δημοῦ θρῖον· ὀπρήσω δʼ ἐκεῖ.</l>
                    </sp>
                    <sp>
                        <speaker>Λάμαχος</speaker>
                        <l n="1103">ἔνεγκε δεῦρο τὼ πτερὼ τὼ κʼ τοῦ κράνους.</l>
                    </sp>
                    <sp>
                        <speaker>Δικαιόπολις</speaker>
                        <l n="1104">ἐμοὶ δὲ τὰς φάττας γε φέρε καὶ τὰς κίχλας.</l>
                    </sp>
                    <sp>
                        <speaker>Λάμαχος</speaker>
                        <l n="1105">καλόν γε καὶ λευκὸν τὸ τῆς στρούθου πτερόν.</l>
                    </sp>
                    <sp>
                        <speaker>Δικαιόπολις</speaker>
                        <l n="1106">καλόν γε καὶ ξανθὸν τὸ τῆς φάττης κρέας.</l>
                    </sp>
                    <sp>
                        <speaker>Λάμαχος</speaker>
                        <l n="1107">ὦνθρωπε παῦσαι καταγελῶν μου τῶν ὅπλων.</l>
                    </sp>
                    <sp>
                        <speaker>Δικαιόπολις</speaker>
                        <l n="1108">ὦνθρωπε βούλει μὴ βλέπειν ἐς τὰς κίχλας;</l>
                    </sp>
                    <sp>
                        <speaker>Λάμαχος</speaker>
                        <l n="1109">τὸ λοφεῖον ἐξένεγκε τῶν τριῶν λόφων.</l>
                    </sp>
                    <sp>
                        <speaker>Δικαιόπολις</speaker>
                        <l n="1110">κἀμοὶ λεκάνιον τῶν λαγῴων δὸς κρεῶν.</l>
                    </sp>
                    <sp>
                        <speaker>Λάμαχος</speaker>
                        <l n="1111">ἀλλʼ ἢ τριχόβρωτες τοὺς λόφους που κατέφαγον.</l>
                    </sp>
                    <sp>
                        <speaker>Δικαιόπολις</speaker>
                        <l n="1112">ἀλλʼ ἤ πρὸ δείπνου τὴν μίμαρκυν κατέδομαι.</l>
                    </sp>
                    <sp>
                        <speaker>Λάμαχος</speaker>
                        <l n="1113">ὦνθρωπε βούλει μὴ προσαγορεύειν ἐμέ;</l>
                    </sp>
                    <sp>
                        <speaker>Δικαιόπολις</speaker>
                        <l n="1114">οὐκ ἀλλʼ ἐγὼ χὠ παῖς ἐρίζομεν πάλαι.</l>
                        <l n="1115">βούλει περιδόσθαι κἀπιτρέψαι Λαμάχῳ,</l>
                        <l n="1116">πότερον ἀκρίδες ἥδιόν ἐστιν ἤ κίχλαι;</l>
                    </sp>
                    <sp>
                        <speaker>Λάμαχος</speaker>
                        <l n="1117">οἴμʼ ὡς ὑβρίζεις.</l>
                    </sp>
                    <sp>
                        <speaker>Δικαιόπολις</speaker>
                        <l n="1117">τὰς ἀκρίδας κρίνει πολύ.</l>
                    </sp>
                    <sp>
                        <speaker>Λάμαχος</speaker>
                        <l n="1118">παῖ παῖ καθελών μοι τὸ δόρυ δεῦρʼ ἔξω φέρε.</l>
                    </sp>
                    <sp>
                        <speaker>Δικαιόπολις</speaker>
                        <l n="1119">παῖ παῖ σὺ δʼ ἀφελὼν δεῦρο τὴν χορδὴν φέρε.</l>
                    </sp>
                    <sp>
                        <speaker>Λάμαχος</speaker>
                        <l n="1120">φέρε τοῦ δόρατος ἀφελκύσωμαι τοὔλυτρον.</l>
                        <l n="1121">ἔχʼ, ἀντέχου παῖ.</l>
                    </sp>
                    <sp>
                        <speaker>Δικαιόπολις</speaker>
                        <l n="1121">καὶ σὺ παῖ τοῦδʼ ἀντέχου.</l>
                    </sp>
                    <sp>
                        <speaker>Λάμαχος</speaker>
                        <l n="1122">τοὺς κιλλίβαντας οἶσε παῖ τῆς ἀσπίδος.</l>
                    </sp>
                    <sp>
                        <speaker>Δικαιόπολις</speaker>
                        <l n="1123">καὶ τῆς ἐμῆς τοὺς κριβανίτας ἔκφερε.</l>
                    </sp>
                    <sp>
                        <speaker>Λάμαχος</speaker>
                        <l n="1124">φέρε δεῦρο γοργόνωτον ἀσπίδος κύκλον.</l>
                    </sp>
                    <sp>
                        <speaker>Δικαιόπολις</speaker>
                        <l n="1125">κἀμοὶ πλακοῦντος τυρόνωτον δὸς κύκλον.</l>
                    </sp>
                    <sp>
                        <speaker>Λάμαχος</speaker>
                        <l n="1126">ταῦτʼ οὐ κατάγελώς ἐστιν ἀνθρώποις πλατύς;</l>
                    </sp>
                    <sp>
                        <speaker>Δικαιόπολις</speaker>
                        <l n="1127">ταῦτʼ οὐ πλακοῦς δῆτʼ ἐστὶν ἀνθρώποις γλυκύς;</l>
                    </sp>
                    <sp>
                        <speaker>Λάμαχος</speaker>
                        <l n="1128">κατάχει σὺ παῖ τοὔλαιον. ἐν τῷ χαλκίῳ</l>
                        <l n="1129">ἐνορῶ γέροντα δειλίας φευξούμενον.</l>
                    </sp>
                    <sp>
                        <speaker>Δικαιόπολις</speaker>
                        <l n="1130">κατάχει σὺ τὸ μέλι. κἀνθάδʼ ἔνδηλος γέρων</l>
                        <l n="1131">κλάειν κελεύων Λάμαχον τὸν Γοργάσου.</l>
                    </sp>
                    <sp>
                        <speaker>Λάμαχος</speaker>
                        <l n="1132">φέρε δεῦρο παῖ θώρακα πολεμιστήριον.</l>
                    </sp>
                    <sp>
                        <speaker>Δικαιόπολις</speaker>
                        <l n="1133">ἔξαιρε παῖ θώρακα κἀμοὶ τὸν χοᾶ.</l>
                    </sp>
                    <sp>
                        <speaker>Λάμαχος</speaker>
                        <l n="1134">ἐν τῷδε πρὸς τοὺς πολεμίους θωρήξομαι.</l>
                    </sp>
                    <sp>
                        <speaker>Δικαιόπολις</speaker>
                        <l n="1135">ἐν τῷδε πρὸς τοὺς συμπότας θωρήξομαι.</l>
                    </sp>
                    <sp>
                        <speaker>Λάμαχος</speaker>
                        <l n="1136">τὰ στρώματʼ ὦ παῖ δῆσον ἐκ τῆς ἀσπίδος.</l>
                    </sp>
                    <sp>
                        <speaker>Δικαιόπολις</speaker>
                        <l n="1137">τὸ δεῖπνον ὦ παῖ δῆσον ἐκ τῆς κιστίδος.</l>
                    </sp>
                    <sp>
                        <speaker>Λάμαχος</speaker>
                        <l n="1138">ἐγὼ δʼ ἐμαυτῷ τὸν γυλιὸν οἴσω λαβών.</l>
                    </sp>
                    <sp>
                        <speaker>Δικαιόπολις</speaker>
                        <l n="1139">ἐγὼ δὲ θοἰμάτιον λαβὼν ἐξέρχομαι.</l>
                    </sp>
                    <sp>
                        <speaker>Λάμαχος</speaker>
                        <l n="1140">τὴν ἀσπίδʼ αἴρου καὶ βάδιζʼ ὦ παῖ λαβών.</l>
                        <l n="1141">νείφει. βαβαιάξ· χειμέρια τὰ πράγματα.</l>
                    </sp>
                    <sp>
                        <speaker>Δικαιόπολις</speaker>
                        <l n="1142">αἴρου τὸ δεῖπνον· συμποτικὰ τὰ πράγματα.</l>
                        <milestone ed="p" n="1143" unit="card"/>
                    </sp>
                    <div type="textpart" subtype="prelude" met="anapests">
                        <sp>
                            <speaker>Χορός</speaker>
                            <l n="1143">ἴτε δὴ χαίροντες ἐπὶ στρατιάν.</l>
                            <l n="1144">ὡς ἀνομοίαν ἔρχεσθον ὁδόν·</l>
                            <l n="1145">τῷ μὲν πίνειν στεφανωσαμένῳ,</l>
                            <l n="1146">σοὶ δὲ ῥιγῶν καὶ προφυλάττειν,</l>
                            <l n="1147">τῷ δὲ καθεύδειν</l>
                            <l n="1148">μετὰ παιδίσκης ὡραιοτάτης,</l>
                            <l n="1149">ἀνατριβομένῳ τε τὸ δεῖνα.</l>
                            <milestone ed="p" n="1150" unit="card"/>
                        </sp>
                    </div>
                    <div type="textpart" subtype="strophe">
                        <sp>
                            <speaker>Χορός</speaker>
                            <l n="1150">Ἀντίμαχον τὸν ψακάδος †τὸν ξυγγραφῆ† τὸν μελέων ποιητήν,</l>
                            <l n="1151">ὡς μὲν ἁπλῷ, κακῶς ἐξολέσειεν ὁ Ζεύς·</l>
                            <l n="1152">ὅς γʼ ἐμὲ τὸν τλήμονα Λήναια χορηγῶν ἀπέλυσʼ ἄδειπνον.</l>
                            <l n="1156">ὃν ἔτʼ ἐπίδοιμι τευθίδος</l>
                            <l n="1157">δεόμενον, ἡ δʼ ὠπτημένη</l>
                            <l n="1158">σίζουσα πάραλος ἐπὶ τραπέζῃ κειμένη</l>
                            <l n="1159">ὀκέλλοι· κᾆτα μέλλοντος</l>
                            <l n="1160">λαβεῖν αὐτοῦ κύων</l>
                            <l n="1161">ἁρπάσασα φεύγοι.<milestone ed="p" n="1162" unit="card"/>
                            </l>
                        </sp>
                    </div>
                    <div type="textpart" subtype="antistrophe">
                        <sp>
                            <speaker>Χορός</speaker>
                            <l n="1162">τοῦτο μὲν αὐτῷ κακὸν ἕν, κᾆθʼ ἕτερον νυκτερινὸν γένοιτο.</l>
                            <l n="1165">ἠπιαλῶν γὰρ οἴκαδʼ ἐξ ἱππασίας βαδίζων,</l>
                            <l n="1166">εἶτα κατάξειέ τις αὐτοῦ μεθύων τῆς κεφαλῆς Ὀρέστης</l>
                            <l n="1167">μαινόμενος· ὁ δὲ λίθον βαλεῖν</l>
                            <l n="1168">βουλόμενος ἐν σκότῳ λάβοι</l>
                            <l n="1170">τῇ χειρὶ πέλεθον ἀρτίως κεχεσμένον·</l>
                            <l n="1171">ἐπᾴξειεν δʼ ἔχων</l>
                            <l n="1172">τὸν μάρμαρον, κἄπειθʼ ἁμαρτὼν</l>
                            <l n="1173">βάλοι Κρατῖνον.</l>
                            <milestone ed="p" n="1174" unit="card"/>
                        </sp>
                    </div>
                </div>
                <div type="textpart" subtype="Episode">
                    <sp>
                        <speaker>Θεράπων Λαμάχου</speaker>
                        <l n="1174">ὦ δμῶες οἳ κατʼ οἶκόν ἐστε Λαμάχου,</l>
                        <l n="1175">ὕδωρ ὕδωρ ἐν χυτριδίῳ θερμαίνετε·</l>
                        <l n="1176">ὀθόνια, κηρωτὴν παρασκευάζετε,</l>
                        <l n="1177">ἔριʼ οἰσυπηρά, λαμπάδιον περὶ τὸ σφυρόν.</l>
                        <l n="1178">ἁνὴρ τέτρωται χάρακι διαπηδῶν τάφρον,</l>
                        <l n="1179">καὶ τὸ σφυρὸν παλίνορρον ἐξεκόκκισεν,</l>
                        <l n="1180">καὶ τῆς κεφαλῆς κατέαγε περὶ λίθῳ πεσών,</l>
                        <l n="1181">καὶ Γοργόνʼ ἐξήγειρεν ἐκ τῆς ἀσπίδος.</l>
                        <l n="1182">πτίλον δὲ τὸ μέγα κομπολακύθου πεσὸν</l>
                        <l n="1183">πρὸς ταῖς πέτραισι, δεινὸν ἐξηύδα μέλος·</l>
                        <l n="1184">‘ὦ κλεινὸν ὄμμα νῦν πανύστατόν σʼ ἰδὼν</l>
                        <l n="1185">λείπω φάος γε τοὐμόν, οὐκέτʼ εἰμʼ ἐγώ.’</l>
                        <l n="1186">τοσαῦτα λέξας εἰς ὑδρορρόαν πεσὼν</l>
                        <l n="1187">ἀνίσταταί τε καὶ ξυναντᾷ δραπέταις</l>
                        <l n="1188">λῃστὰς ἐλαύνων καὶ κατασπέρχων δορί.</l>
                        <l n="1189">ὁδὶ δὲ καὐτός· ἀλλʼ ἄνοιγε τὴν θύραν.</l>
                    </sp>
                    <div type="textpart" subtype="strophe">
                        <sp>
                            <speaker>Λάμαχος</speaker>
                            <l n="1190">ἀτταταῖ ἀτταταῖ</l>
                            <l n="1193">στυγερὰ τάδε γε κρυερὰ πάθεα· τάλας ἐγώ.</l>
                            <l n="1194">διόλλυμαι δορὸς ὑπὸ πολεμίου τυπείς.</l>
                            <l n="1195">ἐκεῖνο δʼ οὖν αἰακτὸν ἂν γένοιτο,</l>
                            <l n="1196">Δικαιόπολις εἴ μʼ ἴδοι τετρωμένον</l>
                            <l n="1197">κᾆτʼ ἐγχάνοι ταῖς ἐμαῖς τύχαισιν.</l>
                        </sp>
                    </div>
                    <div type="textpart" subtype="antistrophe">
                        <sp>
                            <speaker>Δικαιόπολις</speaker>
                            <l n="1198">ἀτταταῖ ἀτταταῖ</l>
                            <l n="1199">τῶν τιτθίων, ὡς σκληρὰ καὶ κυδώνια.</l>
                            <l n="1200">φιλήσατόν με μαλθακῶς ὦ χρυσίω</l>
                            <l n="1201">τὸ περιπεταστὸν κἀπιμανδαλωτόν.</l>
                            <l n="1202">
                                <gap reason="lost"/>
                            </l>
                            <l n="1203">τὸν γὰρ χοᾶ πρῶτος ἐκπέπωκα.<milestone ed="p" n="1204"
                                    unit="card"/>
                            </l>
                        </sp>
                        <sp>
                            <speaker>Λάμαχος</speaker>
                            <l n="1204">ὦ συμφορὰ τάλαινα τῶν ἐμῶν κακῶν.</l>
                            <l n="1205">ἰὼ ἰὼ τραυμάτων ἐπωδύνων.</l>
                        </sp>
                        <sp>
                            <speaker>Δικαιόπολις</speaker>
                            <l n="1206">
                                <gap reason="lost"/>
                            </l>
                            <l n="1207">ἰὴ ἰὴ χαῖρε Λαμαχίππιον.</l>
                        </sp>
                        <sp>
                            <speaker>Λάμαχος</speaker>
                            <l n="1208">στυγερὸς ἐγώ.</l>
                        </sp>
                        <sp>
                            <speaker>Δικαιόπολις</speaker>
                            <l n="1209">τί με σὺ κυνεῖς;</l>
                        </sp>
                        <sp>
                            <speaker>Λάμαχος</speaker>
                            <l n="1208">μογερὸς ἐγώ.</l>
                        </sp>
                        <sp>
                            <speaker>Δικαιόπολις</speaker>
                            <l n="1209">τί με σὺ δάκνεις;</l>
                        </sp>
                        <sp>
                            <speaker>Λάμαχος</speaker>
                            <l n="1210">τάλας ἐγὼ ξυμβολῆς βαρείας.</l>
                        </sp>
                        <sp>
                            <speaker>Δικαιόπολις</speaker>
                            <l n="1211">τοῖς Χουσὶ γάρ τις ξυμβολὰς ἐπράττετο;</l>
                        </sp>
                        <sp>
                            <speaker>Λάμαχος</speaker>
                            <l n="1212">ἰὼ ἰὼ Παιὰν Παιάν.</l>
                        </sp>
                        <sp>
                            <speaker>Δικαιόπολις</speaker>
                            <l n="1213">ἀλλʼ οὐχὶ νυνὶ τήμερον Παιώνια.</l>
                        </sp>
                        <sp>
                            <speaker>Λάμαχος</speaker>
                            <l n="1214">λάβεσθέ μου λάβεσθε τοῦ σκέλους παπαῖ,</l>
                            <l n="1215">προσλάβεσθʼ ὦ φίλοι.</l>
                        </sp>
                        <sp>
                            <speaker>Δικαιόπολις</speaker>
                            <l n="1216">ἐμοῦ δέ γε σφὼ τοῦ πέους ἄμφω μέσου</l>
                            <l n="1217">προσλάβεσθʼ ὦ φίλαι.</l>
                        </sp>
                        <sp>
                            <speaker>Λάμαχος</speaker>
                            <l n="1218">εἰλιγγιῶ κάρα λίθῳ πεπληγμένος</l>
                            <l n="1219">καὶ σκοτοδινιῶ.</l>
                        </sp>
                        <sp>
                            <speaker>Δικαιόπολις</speaker>
                            <l n="1220">κἀγὼ καθεύδειν βούλομαι καὶ στύομαι</l>
                            <l n="1221">καὶ σκοτοβινιῶ</l>
                        </sp>
                        <sp>
                            <speaker>Λάμαχος</speaker>
                            <l n="1222">θύραζέ μʼ ἐξενέγκατʼ ἐς τοῦ Πιττάλου</l>
                            <l n="1223">παιωνίαισι χερσίν.</l>
                        </sp>
                        <sp>
                            <speaker>Δικαιόπολις</speaker>
                            <l n="1224">ὡς τοὺς κριτάς με φέρετε· ποῦ ʼστιν ὁ βασιλεύς;</l>
                            <l n="1225">ἀπόδοτέ μοι τὸν ἀσκόν.</l>
                        </sp>
                        <sp>
                            <speaker>Λάμαχος</speaker>
                            <l n="1226">λόγχη τις ἐμπέπηγέ μοι διʼ ὀστέων ὀδυρτά.<milestone ed="p"
                                    n="1227" unit="card"/>
                            </l>
                        </sp>
                    </div>
                </div>
                <div type="textpart" subtype="Exodus">
                    <div type="textpart" subtype="lyric">
                        <sp>
                            <speaker>Δικαιόπολις</speaker>
                            <l n="1227">ὁρᾶτε τουτονὶ κενόν. τήνελλα καλλίνικος.</l>
                        </sp>
                    </div>
                    <div type="textpart" subtype="lyric">
                        <sp>
                            <speaker>Χορός</speaker>
                            <l n="1228">τήνελλα δῆτʼ, εἴπερ καλεῖς γʼ, ὦ πρέσβυ, καλλίνικος.</l>
                        </sp>
                    </div>
                    <div type="textpart" subtype="lyric">
                        <sp>
                            <speaker>Δικαιόπολις</speaker>
                            <l n="1229">καὶ πρός γʼ ἄκρατον ἐγχέας ἄμυστιν ἐξέλαψα.</l>
                        </sp>
                    </div>
                    <div type="textpart" subtype="lyric">
                        <sp>
                            <speaker>Χορός</speaker>
                            <l n="1230">τήνελλά νυν ὦ γεννάδα· χώρει λαβὼν τὸν ἀσκόν.</l>
                        </sp>
                    </div>
                    <div type="textpart" subtype="lyric">
                        <sp>
                            <speaker>Δικαιόπολις</speaker>
                            <l n="1231">ἕπεσθέ νυν ᾄδοντες ὦ τήνελλα καλλίνικος.</l>
                        </sp>
                    </div>
                    <div type="textpart" subtype="lyric">
                        <sp>
                            <speaker>Χορός</speaker>
                            <l n="1232">ἀλλʼ ἑψόμεσθα σὴν χάριν</l>
                            <l n="1233">τήνελλα καλλίνικος ᾄδοντες</l>
                            <l n="1234">σὲ καὶ τὸν ἀσκόν.</l>
                        </sp>
                    </div>
                </div>
            </div>
        </body>
    </text>
</TEI>
